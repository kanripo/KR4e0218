# -*- mode: mandoku-view; -*-
#+TITLE: 少室山房集
#+DATE: 2015-08-25 00:26:26.032187
#+PROPERTY: ID KR4e0218
#+PROPERTY: BASEEDITION WYG    
#+PROPERTY: JUAN 卷三十
<pb:KR4e0218_WYG_030-1a>¶
欽定四庫全書¶
　少室山房集巻三十¶
　　　　　　　　　　　　　明　胡應麟　撰¶
　　七言古詩四首¶
　　　白榆歌别司馬汪公歸婺中(有序/)¶
　　　　余入新都再閱月一蒯緱置旅店中而時時襆¶
　　　　被從諸酒人游于白岳為日五之一于豐干為¶
　　　　日三之一餘日則皆寓太函司馬公洎羣從傾¶
<pb:KR4e0218_WYG_030-1b>¶
　　　　倒流連窮極勝賞即平原河朔詎能什一于兹¶
　　　　余瀕發復止數四咸以司馬公固要期修禊後¶
　　　　同過弇園申絮酒之酹既司馬以仲淹故改訂¶
　　　　暮秋余始前發公輕舠餞送百里執手惓惓且¶
　　　　撰記送余東歸纎悉如畫固知百世而下有聞¶
　　　　風躍然者媿亡以報稱大雅爰厯叙從公讌遊¶
　　　　始末為長歌千五百言先是公有詩招余入白¶
　　　　榆社余未及答篇首之興遂起白榆古歌行贍¶
<pb:KR4e0218_WYG_030-2a>¶
　　　縟極於駱氏諸篇今之曼衍殆且倍之要以具¶
　　　載當時詞之冗劣弗暇計也¶
天上何所有厯厯種白榆光輝爛絳闕照灼青雲衢白¶
榆花開銀漢傍千枝萬葉垂琳瑯榦擁西池翳若木根¶
盤東旭凌扶桑何來太乙精騎龍遊八荒折花戲閶闔¶
竦身朝紫皇帝命攜青童下界聊徜徉時維乙酉歲元¶
㑹呈嘉祥長虹百道飛紫陽胃婁奎壁交寒芒巍然名¶
世降空谷九州四海垂文章文園消渇太史腐宇宙何¶
<pb:KR4e0218_WYG_030-2b>¶
人策髙步千秋再起司馬公鼎足中原共馳騖司馬當¶
年年甫髫食牛吞虎心雄豪試宰烏傷動當宁立驅五¶
馬行春郊蕞爾倭酋躪中國流血膏原胔横隰九重拊¶
髀思長城大開幕府羅羣英餘皇亂蹴滄海上隻手盡¶
補天南傾偉哉司馬文且武左挈䕫龍右方虎瑯琊兄¶
弟中頡頏一字憑陵鬭今古如椽大筆流風霆落落逈¶
與元化并差肩檀孟走公榖揚班十輩無留行餘事為¶
詩歌格力尤矯絶宵馳厯下軍神交大梁俠稜嶒健骨¶
<pb:KR4e0218_WYG_030-3a>¶
摩蒼霄&KR0177;如威鳯升岧嶤有時掉臂浣花宅杜陵野夫¶
不得驕岳岳龍門並真宰却向溪頭問蘭茝憐才意氣¶
貫金石下士聲名亘湖海胡生雙刺懷十年姓名磨滅¶
甘塵烟參差一泛洞庭棹極目練水心茫然山隂乍夜¶
雪三丈立呼舴艋來新安新安山水何竒哉巨石林立¶
髙厓摧奔流濺沫望不極恍若吕梁懸水三十仞廬山¶
之瀑灔澦之流砰訇觸怒爭喧豗長年捩舵不遑息轉¶
入危灘勢逾急窮幽厯阻到梁下翹首天都倚絶壁天¶
<pb:KR4e0218_WYG_030-3b>¶
都去天不盈尺雲門隱隱雲氣入兩袖乗天風蒼茫踏¶
雲中舉頭見太函疑是軒轅宫軒轅不肯謁却謁司馬¶
公公也倒屣出一笑心神融中厨餖豐膳炰鱉羞黄熊¶
𤣥談叩無始髙論探鴻濛醉中吐豪氣四坐驚元龍不¶
知天河落盞底但見蓬萊旭日荏苒懸城東城東陌上¶
春風來十里五里桃花開飄然藍轝捫崔嵬紅霞紛紛¶
落緑苔明眸皓齒臨髙臺恍如瓢笠行天台吳生曼聲¶
振林木謝生懸河笥充腹美人臨卭得王四豪士扶風¶
<pb:KR4e0218_WYG_030-4a>¶
見汪六曲江觀濤病色揚龍山落帽饒清狂山公倒著¶
接䍦坐相看一一俱髙陽定甆博山焚妙香蒲萄之釀¶
琥珀光大叫酣眠竹林下下視六合天茫茫大白頻揮¶
不知數斗酒寧論百篇富文章乍可穹壤齊富貴真如¶
草頭露拂衣東望生離愁我欲東歸公苦留為君且解¶
青貂裘山靈入夢幽思發单車竟作齊雲遊齊雲&KR1005;嶫¶
天盡頭何年赤縣開神州蹊迴谷轉劃然一竅透混沌¶
香爐紫烟繚繞五城十二崑崙丘憇公無量閣宿公文¶
<pb:KR4e0218_WYG_030-4b>¶
昌樓羽人跨白鹿道士騎青牛五老岩岩立霞際環珮¶
髙翔隔塵世三姑亭亭若可招蕙裳羅帶長飄搖迴瞻¶
巨碣峙寥廓科斗蟲魚籀文剥云是元封封禪碑帝遣¶
神書鎮名岳朝辭白岳下暮宿岩市溪如花六七輩秉¶
燭相招攜華燈熒熒夾明月笳鼓煌煌衆星列忽看紫¶
氣屯關門走卒兒童競懽悅曳杖扶天孫徘徊登幔亭¶
周遭列岩岫綵繪飛銀屏觀者盈道傍嘆息難具陳有¶
如武夷君揮手辭世人幔亭登乍畢還尋上池室浮筏¶
<pb:KR4e0218_WYG_030-5a>¶
泝空明揚帆弄春碧沙棠為楫繡幕懸金甖玉瓶置我¶
前百壺蕩漾如流泉翠睂蝉鬢紛嬋娟觴行樂奏雷電¶
作迴橈轉向濠梁泊清沙錦石儼可數細雨斜風亦不¶
惡李姬拂袖擁高浪趙女褰裙映林薄漫憶岑郎吟渼¶
陂欲效陳思賦河洛昏黑歸來興逾逸玳瑁芙蓉衆賓¶
集紅牙按拍催鸞笙紫笋攢簫和龍笛痛飲淋漓将至¶
石主人留髠向西席吁嗟乎今晨何晨夕何夕人生快¶
意差已極樂極悲來将奈何登山臨水哀情多倚風老¶
<pb:KR4e0218_WYG_030-5b>¶
泪雙滂沱公為我楚舞我為公越歌豐城兩神物㑹合¶
長蹉跎眼前歲月東逝波青青栁色明關河明發牽衣¶
强余住咫尺芳洲斷春樹欲行不行行且留未忍匆匆¶
别公去公不見瑯琊布衣十日飲瑯琊之人渺何處當¶
時太白配殘月此日中流僅孤柱何如片鷁飛嚴陵生¶
芻泂酌澆吳城白玉之樓縹緲孤懸大羅上弇州之山¶
五彩之鳥八翼四足仰天矯首而長鳴定知精爽為公¶
下輜軿雜沓來秋㝠旁觀客有騎羊者彷彿生平共杯¶
<pb:KR4e0218_WYG_030-6a>¶
斚如澠之酒迹已陳此臂寜堪少年把俯仰乾坤但公¶
在磊落肝腸爲公冩已從孔禰申末契底事桓文論興¶
謝願作靈光千萬年白首同公白榆社¶
　　　題趙相國齋頭中天一柱圖¶
老幹凌空舞秋色大澤龍蛇聳千尺何年夸父移崑崙¶
撐拄東南半天碧畫師名姓聞國初郭熙遠裔留荆吳¶
平生畫松三百本此圖卓犖傳皇都丈八桑皮白雲蓊¶
落墨含毫勢生動恍忽秦時大夫五其一飛來挂高棟¶
<pb:KR4e0218_WYG_030-6b>¶
崚崚皺鬛横崔嵬霜皮何止四十圍絶壁孤懸蔽岩岫¶
太空直上挐雲雷松下爲誰獨箕踞白眼科頭坐深樹¶
迥疑叔夜揮五絃目送飛鴻暮來去畢宏韋偃紛難儔¶
生枝秃枿驚凡流笑殺杜陵褐衣破拮据絹素摹青虬¶
黄扉元老真柱石落落岩廊為時出朝端祇服公旦勤¶
海内渾忘帝堯力念年懷山歸夢長一朝覩此神揚揚¶
縱横麗句洒胸臆如椽巨筆垂琳瑯迴望蘭隂舊松逕¶
幾欲乗風赴清䕃疇當大厦庇寒饑孰向明堂佐神聖¶
<pb:KR4e0218_WYG_030-7a>¶
踟蹰且閱三萬秋蟠桃歲歲紅丹丘八蠻頓顙九土服¶
剡溪却泛鴟夷舟&KR1005;嵲芙蓉亂峰紫湧雪餐霞伴周史¶
無勞辟榖追前人自是重來赤松子¶
　　　趙侯汝申以學術興起一方憐才下善闔邑推¶
　　　　其長者兹以七賢圖屬余賦之倘亦有王阮¶
　　　　忘年之意乎敬題短歌¶
趙侯欵我城南屋堂上高懸畫一幅是時六月凉飈生¶
萬箇琅玕照新築衣冠不類河朔豪船舫曾非剡溪曲¶
<pb:KR4e0218_WYG_030-7b>¶
細看乃是晉諸賢醉倚長林㺯修竹疎枝的皪横瀟湘¶
密葉瓏蔥巻淇澳珠簾粉閣坐相對盡日明窻看不足¶
彷彿當時六七公持螯白眼横霜空脫巾露頂挂石壁¶
仰天大笑來清風匆匆典午事難說烟塵澒洞盈寰中¶
此時不醉欲何事眼看浮世眞虚空步兵睨樹嘯聲發¶
濬仲清言宛如屑子期鼔鞲仍著書伶也攜壺更荷鍤¶
阮生撥阮嵇生絃目送飛鴻遊太𤣥就中山公最長者¶
百觚在手情頺然南陽趙侯世希有滿腹珠璣貫牛斗¶
<pb:KR4e0218_WYG_030-8a>¶
偷桃偶墮方朔縁謫向人間卧巖藪生平飲酒但數巡¶
座中賓客長千人何人把贈周昉畫躍然對我融心神¶
胡生晚得酒中趣跋扈飛揚有深意一朝覩此形貌親¶
恍若諸賢把余臂爲君作歌還贈君生綃落筆飛𤣥雲¶
何時買斷篔簹谷共作林中避世人¶
　　　偃卧俞公臨榻上戲題¶
俞郎一榻長安市破衲䝉茸褁布被狂來坦腹呼元龍¶
蹴蹋星辰動天地華胥國小安足遊君家赤舄雙琳球¶
<pb:KR4e0218_WYG_030-8b>¶
大鵬希有儼相值飛行八極眠瓊樓¶
　¶
　¶
　¶
　¶
　¶
　¶
　少室山房集巻三十¶
