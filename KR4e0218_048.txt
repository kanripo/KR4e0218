# -*- mode: mandoku-view; -*-
#+TITLE: 少室山房集
#+DATE: 2015-08-25 00:26:26.352755
#+PROPERTY: ID KR4e0218
#+PROPERTY: BASEEDITION WYG    
#+PROPERTY: JUAN 卷四十八
<pb:KR4e0218_WYG_048-1a>¶
欽定四庫全書¶
　少室山房集巻四十八¶
　　　　　　　　　　　　明　胡應麟　撰¶
　　五言排律一首¶
　　　輓王元美先生二百四十韻(有序/)¶
　　　　嗚呼此余哭元美先生之作也庚寅秋聞先¶
　　　　生病則馳小艇過婁江比至先生病已革起¶
　　　　榻上執余手曰吾日望子來而瞑吾續集甫¶
<pb:KR4e0218_WYG_048-1b>¶
　　　　成編子為我校而序之吾即瞑弗憾矣余欷¶
　　　　歔唯命留來玉閣六旬雪涕與先生别卒嵗¶
　　　　抵家則報先生逝矣嗚呼山頽木壞世將誰¶
　　　　託吾將疇依記曩嵗病𤓰步先生為余作傳¶
　　　　因以傳下屬余弗敢當顧有片長可以自効¶
　　　　者爰掎摭先生生平履歴閉户一月勒成此¶
　　　　篇凡二百有四十韻二千有四百言古排律¶
　　　　至多不過百韻至先生哭于鱗百二十韻而¶
<pb:KR4e0218_WYG_048-2a>¶
　　　　極奈余之才不能半古人則先生履歴非藉¶
　　　　此固亡以徵萬一而冗濫之誚誠無諉于大¶
　　　　方矣¶
泰岱崩頽日乾坤混闔年共驚梁木壞誰擁刼灰然北¶
極悲遺老東吳泣大賢八荒情慘怛九域涕淪漣訃達¶
雞林外神逰鹿苑前青牛應獨跨赤鯉詎同還憶昔嘉¶
隆運重看間氣聫星移嚴子瀨岳降洞庭巔花甲庚寅¶
兆蓬弧戊子懸貞元逢五百盛美冠三千奕葉龍為種¶
<pb:KR4e0218_WYG_048-2b>¶
苞苻鳳集肩脩睂揚八彩異骨聳雙顴毁齒驚閭族垂¶
髫詫里㕓應聲題寳鋏唾手拾青錢玉陛晨宣唱瓊林¶
晝錫筵蘢葱韋曲霧搖曳杜陵烟栁㟁青絲盒桃堤赤¶
玉鞭墨花浮太液嚢草動甘泉東壁呈輝耀西曹得靜¶
便鋭情三古上矢志百王先盡却區中累全收物外權¶
詞林勤斵削藝苑恣騰騫正始追遺躅開元繼絶綖摶¶
空孤翼上歴塊衆蹄竣(避/也)歴下論心最新都託分堅宗¶
吳偕駿發余李並蟬連南海攜公實西堂對惠連(謂次/公也)¶
<pb:KR4e0218_WYG_048-3a>¶
張公江海契徐子廟堂縁社自簮紳合門仍韋布延伶¶
俜噓謝叟羈縶脱盧楩結侣摐金石同心叶筦縣(樂/名)虹¶
光搖海岳雪色被幽燕入穴雛探虎登壇耳握犍遐踪¶
恢孝武陋習起成宣(以上叙/交逰事)嶓冢千江派崑崙萬谷泉¶
五經憑發笥六藝浩忘筌大筆籠檀左雄章軋孟遷漆¶
園饒採掇鄭圃縱漁畋頌發商周藴詩紬漢魏詮中郎¶
同麗爾都尉共超然八斗虚髙第(鍾嶸第子/建為上品)三閭實冗¶
員(審言呼屈/宋為衙官)興深陶栗里情逸謝臨川叙述卑平子鋪¶
<pb:KR4e0218_WYG_048-3b>¶
張狹孟堅靈光霞映桷景福霧盈櫋隻字摩穹壌單辭¶
耀幅&KR0695;喑嗚人自廢踔厲世無前(以上叙/著作事)楮墨時隨溷¶
緗縑半矗椽蘭膏經嵗竭藜火徹明然閣上讐中壘亭¶
中閲太𤣥多聞留偃賜好學嗣顏騫急就章章疏凡將¶
字字箋蟲魚評叔夜科斗辨僧䖍鼮鼠竒毛列商羊獨¶
足拳浮游無宿疾貳負有遺骭獄底知神物(雷/煥)河邊識¶
女媊流觴徴仲冶威斗騐承天待詔今方朔司空舊茂¶
先編成羅豔異志就薄夷堅腹貯須彌外胸藏宛委還¶
<pb:KR4e0218_WYG_048-4a>¶
諸劉慚博核二沈謝覃研(以上叙/問學事)絶代難酬價傾城易¶
遘譞桓文名藉藉絳灌目睊睊道直元如矢躬行更若¶
弦當門寧植蕙曲徑詎容荃蕭艾紛投隙椒蘭競搆愆¶
一麾辭豹尾雙珮拭龍淵易水悲歌歇潢池武略宣緑¶
林弢劒㦸青土靜弓弮(以上叙/外補事)屏翰風猷著家門歴數¶
邅髙牙淪瀚海大纛仆居延池水先波及崑崗驟火延¶
乗時交鬼蜮濟惡剰蝗蝝刻木傷縲絏肩輿詢竹箯千¶
機同織貝百足漫扶蚿魚服恫誰訴牛衣困自綆形骸¶
<pb:KR4e0218_WYG_048-4b>¶
迷骯髒手足竭胝胼痛切腸攅蝟熹微命綴蜒痬薫肌¶
徹骨癭決項流咽斷絶張儀舌轟豗石勒拳韜鈐明主¶
惜法網柄臣牽霹靂髙空下雷霆大地燀(炎/也)魂飛巢壓¶
卵膽奪棟頽枅進退身維谷縱横泪若沺刳心聞唳鶴¶
洒血和啼鵑(以上叙/家難事)星散華陽市天迴震澤瀍善權捫¶
紫翠陽羨卜蒼矸大澤偏容卧長林不厭穿扶笻升險¶
絶躡屐犯危顛謝客西州墓為農北海堧楸梧存越嶠¶
禾黍種吳田茂苑繁花麗婁江秀麥䅌開園鄰緑埜築¶
<pb:KR4e0218_WYG_048-5a>¶
室傍藍田畫棟金銀列雕楹繪堊填竒峰俱岳麓恠石¶
盡平泉曲榭遙通竹飛樓逈架梴殘山疑墜碣剰水似¶
浮滇橘柚連村樹芙蓉隔港沿萍颸吹襲襲葵露滴涓¶
涓隴首珍禽戲黔南語鳥儇逰人懷鞠&KR0008;冶女話鞦韆¶
(以上叙/賔客事)揖客長停哺迎賔屢握鬈交逰太丘廣車騎孟¶
嘗闐急難時捐囷逢迎嵗竭廯(廩/也)朱衣驚坐衆珠履入¶
門駢别墅矜馳騎行庖試擊鮮紛紜操膾脯蹀躞驟連¶
錢粣效虞悰製茶呼陸羽煎沈酣桑落會潦倒竹林眠¶
<pb:KR4e0218_WYG_048-5b>¶
較罸逾金谷移封隘酒泉糟醨憑寄迹麴米笑流涎鸚¶
鵡玻璃杓鸕鷀玳瑁棬鴟夷浮菌惷象鼻吸連巻笠澤¶
槎頭鱠淞陵縮項鯿連螯烹紫蟹帶甲供黄鱣(鱣即黄/魚諸解)¶
(並/同)水芡房房坼山櫻顆顆圓兒拳呈紫蕨佛手薦香櫞¶
饌敵郇厨美羮嘲党帳羶嵯峨薪代蠟嗟咄豆成饘桂¶
樹時停楫沙棠日扣舷綸竿張氏舸簫鼓孟家船登善¶
文皇册元常季直箋𤣥圭銘大夏蒼珮琢于闐孟德臺¶
端瓦烏曹槨上磚月輸求誌費日損賣文錢(以上叙/燕會事)勝¶
<pb:KR4e0218_WYG_048-6a>¶
負天人定升沈氣運遷辭家悲李密伏闕慟王延浩蕩¶
新恩下熒煌宿垢湔勒銘同峴首封冢象祈連綸綍飛¶
朝宁冠紳會陌阡霜蹄仍剪拂彩翮驟翩躚突兀烟霄¶
上嶒嶸日月邊三闗勞控馭兩越寄旬宣太僕分司重¶
中丞節制全空羣留騄駬異隊别駰驙將轂頻推楚兵¶
符半攝鄢秋霜凝斧鉞晴旭照戈鋋嵾上攀名岳沅湘¶
涉大川雲低神女駕月冷帝妃鈿京兆鮮于敏廷評定¶
國䖍先驅馴䝟貐密網化鷹鸇(以上叙/宦逰事)倐忽人情異悲¶
<pb:KR4e0218_WYG_048-6b>¶
涼世態懁青蠅從抵隙白鳥任遺諓勇退羞羅雀幽棲¶
避跕鳶世驚鵬偃息自喜蠖蜿蜒展巻忻長日懸書得¶
大年三蒼勤剞劂五緯罄雕鐫鉅碣新羅購穹碑日本¶
傳褒誅崇衮鉞晃朗切璣璇黼黻垂鐘鼎絲綸飾豆籩¶
江河馳藻繪象緯錯丹鉛氣色龍成彩聲華蟻集羶家¶
藏三郡集童習二鳴編寳籙窺靈秘真機握大還入闗¶
遺世事閉户息塵縁紺殿羣囂絶清都百慮蠲遺經繙¶
損益大道識坤乾真誥裁𢎞景隂符注李筌瑤函王母¶
<pb:KR4e0218_WYG_048-7a>¶
授金榜木公嬗(傳/也)厭次東方朔羅浮郭稚川黄庭神煜¶
煜紫府息綿綿白石攙霞煮丹珠滴露研虚無逰大洞¶
冲漠憇重淵取次蒲團熟縱横木榻穿低迴遲鷟羽隠¶
約下鸞軿太上留函谷先生叩竺乾(謂古/先生)普陀談五藴¶
臨濟覈三𤣥作偈呈希運題書謁大顛孤峰凝獨峙古¶
月証重圜砌上祗園菓池中法界蓮菩提垂寳地香積¶
布金田靈祐軍持蹋丹霞佛像㸐直窺無始奥真徹上¶
乗禪(以上叙/焚修事)隠豹藏林密鳴騶入谷遄𤣥纁何奕奕束¶
<pb:KR4e0218_WYG_048-7b>¶
帛匪戔戔禮數三台接恩光八座偏長干邀鹵簿白下¶
註旌旃東土明無二南宗集大千雨花臺上句桃業渡¶
頭篇元禮門如海文通筆勝椽世俱榮白傅疇不慕青¶
蓮(南中日/接千賔)帝命勞疏廣臣心戀偓佺歸尋霞外侣逝作¶
地行仙(以上叙/再出事)放浪君平卜逍遙善巻佃陶朱頻易蠡¶
博望幾浮騫小閣披芳素層軒搆碧漣(公歸重搆芳/素媚清二軒)鳴¶
琴娛蒨峭吹笛和潺湲大白凌周顗深杯角鄭䖍(公自/南都)¶
(歸毎賔友過/從必極酣暢)優㳺寛禮法爽朗越拘攣擁髻迴通徳脩¶
<pb:KR4e0218_WYG_048-8a>¶
蛾却麗娟閨房閒窈窕枕簟絶便嬛(長公暮年/聲色都絶)玉樹前¶
階盛金莖後裔綿虹霓爛芝桂雨露䕃楠楩尺璧名髙¶
楚千金骨市涓流沙陳騕裊汗血聚騝駽(公諸郎君/名率從馬)福¶
履人生備期頥衆望顓(以上叙/乞歸事)飱苓逾薊訓辟穀度彭¶
籛兠率仙宫麗遮須梵宇妍龍蛇占起陸雞犬候離&KR1384;¶
共詫三彭伏那期二豎蹎(跋/也)肺愁司馬渴腰惜隠侯朘¶
杜瘧原難起曹風不易痊蘭金辭管鮑藥石謝和扁驟¶
解形骸縛初離眷属纒金棺來&KR0177;&KR0177;玉舄去翩翩化鵠¶
<pb:KR4e0218_WYG_048-8b>¶
徒為爾騎鯨固有焉尚疑元放脱翻憶令威翾烈魄摶¶
箕尾精魂落斗躔夜臺風淅淅朝隴月娟娟震悼聞雙¶
闕吞聲屆八埏榮封符馬鬛異兆協牛眠大樹英靈在¶
生芻涕泗濺倉皇捫草屫躑躅負寒氊片刺交文舉孤¶
城託仲宣風塵饒盼睞湖海竭陶甄宗廟裳衣列門牆¶
裋褐褰敢云千里足突覩九方歅磊落孫陽御馳驅祖¶
逖鞭虛懷懸藻鏡側目任衡銓翠黛雙彎嫵朱唇一笑¶
嫣無媒甘老大不嫁抱嬋娟異代瞻提挈中途恨棄捐¶
<pb:KR4e0218_WYG_048-9a>¶
佳人寧獨立國士詎同憐骨相成虛負音容記勉旃文¶
漪空嘯咏碧浪罷延縁苦思啼莊舄深悰泣鄭𤣥良工¶
亡偃翟巧匠失輪扁太室三花瘁曹溪六葉跧虚聞南¶
岳讓濫擬石頭遷迦葉神徒懵維摩病豈然城佳松鬱¶
鬱墓宿草芊芊郢國陽春絶邯鄲步驟&KR0146;荒丘盤狡兔¶
髙嶺咽寒蟬堂後聽絲竹壚頭漬酒綿滂沱臨大壑嗚¶
邑問重泉宇宙遺空笈乾坤入斷絃惟應四部稿萬古¶
誦鈞天¶
<pb:KR4e0218_WYG_048-9b>¶
　　　　凡字同義異或名姓字同例得重押其字義¶
　　　　並同者唐人雖或重押此不復沿¶
　¶
　¶
　¶
　¶
　¶
　少室山房集巻四十八¶
