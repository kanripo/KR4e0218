# -*- mode: mandoku-view; -*-
#+TITLE: 少室山房集
#+DATE: 2015-08-25 00:26:25.843026
#+PROPERTY: ID KR4e0218
#+PROPERTY: BASEEDITION WYG    
#+PROPERTY: JUAN 卷十七
<pb:KR4e0218_WYG_017-1a>¶
欽定四庫全書¶
　少室山房集巻十七¶
　　　　　　　　　　　　明　胡應麟　撰¶
　　五言古詩二十八首¶
　　　婺中三子詩(有序/)¶
　　　　三子者劉參軍峻沈僕射約駱侍御賔王也¶
　　　　孝標以流寓休文以宦遊賔王以起義出奔¶
　　　　他郡迹三子始終無論隠侯即劉駱二君未¶
<pb:KR4e0218_WYG_017-1b>¶
　　　　可以婺槩者第吾邦文學三子實首倡之則¶
　　　　婺雖一日之過猶其湯沐矧其生于斯仕于¶
　　　　斯沒于斯也夫休文達矣孝標賔王則窮迺¶
　　　　其風節矯矯咸足重婺余既為白諸學使蘇¶
　　　　公則復櫽括其槩並隠侯為三子之篇亦以¶
　　　　余之窮有相類者匪曰氣味之合已也¶
嵯峩婺女郡星斗垂寒芒寥寥曠千載氣運開齊梁劉¶
生實天啓乳哺隨髙堂翩然自北來&KR0177;若孤鳳凰讀書¶
<pb:KR4e0218_WYG_017-2a>¶
紫薇岫一目逾十行山棲表逺志絶交廑中腸千言走¶
珠貝七録披琳瑯含毫䇿錦被倏忽驚岩廊遂令世主¶
忌坎壈終詞場龍蛇諒斯在鴻鵠詎可量矯矯七尺軀¶
恥為萬乗降胡然際悍室妖牝啼朝陽潛身嘆孤犢跛¶
足追亡羊太息敬通論今古為徬徨(劉困于悍室轗軻/終身常著論擬馮)¶
(敬通見史余/每太息云)¶
　　　　右劉參軍孝標¶
仙李方二葉九廟摧妖狐刳剥盡生靈宇内無完膚岳¶
<pb:KR4e0218_WYG_017-2b>¶
岳臨海公奮袂起菰蘆義旗舉大澤百萬當一呼虹霓¶
切雲漢雨澤滂泥塗操我七寸管問彼六尺孤片言嚇¶
淫牝一戰梟羣奴惜哉下阿戰倒甲如摧枯奇功固罔¶
立大義差足扶披緇入靈隠覔句酬跏趺金鎚隠博浪¶
鉅軸流江湖固知藝文傑詎曰器識疎一辭道王辟無¶
忝令伯徒至今讀遺草激懦開頑夫(駱沒後詩文散逸/郗雲卿蒐録餘剰)¶
(梓之余别輯駱/氏忠孝傳詳載)¶
　　　　右駱侍御賔王¶
<pb:KR4e0218_WYG_017-3a>¶
六代更廢興文士故不乏奮迹驚才賢乗時見髦傑猗¶
歟沈隠侯文章何&KR0177;&KR0177;騁望遊中台違情守東越珮玉¶
辭岩廊鳴金下閶闔沿泳雙溪流遲徊三洞穴會圃臨¶
春風登臺望秋月(引沈/原句)旌斾俄飛揚劍履倏騰踏一代¶
懐龍門千秋仰驥秣四聲啟後流八病表先達盡剖洪¶
荒秘卓為藝林筏儒生互雌黄志士競鈇鉞寥寥數千¶
載風流竟誰越豈伊腐草流塵土共澌滅(八咏綺習本/非絶塵然四)¶
(聲之傳足/俟百世)¶
<pb:KR4e0218_WYG_017-3b>¶
　　　　右沈僕射休文¶
　　　二懐詩(有序/)¶
　　　　二懐者張進士子同姜禪師徳隠也一遯于仙¶
　　　　一遯于釋固薦紳先生所不道然唐婺中詩流¶
　　　　自駱丞而下必次及焉即調或卑卑固時代使¶
　　　　然矣夫志和浮家霅上而休公駐錫川中蓋二¶
　　　　君亦非老于婺者豈賢者避地自昔共然将詞¶
　　　　人多窮迄今尚爾耶夫余亦有逺遊之思而未¶
<pb:KR4e0218_WYG_017-4a>¶
　　　　得其挫名之術也故于二君咸沾沾有遐慕焉¶
有唐迄元和畸流尚不之翩翩𤣥真子百代恣漁獵雅¶
志游松喬奇蹤軌莊列嗒爾柱下言超然謝津筏富貴¶
輕鴻毛軒冕等澌沫一辭世主聘浮家老苕霅¶
　　　　右𤣥真子張志和¶
唐末緇流空休公崛然起卑卑局晩調兀兀吐𤣥㫖冥¶
心師楚圓苦思叶齊已禪啓天竺詮畫妙應真理片言¶
忤大帥脱身錢塘汜一鉢游岷峨逍遥入無始(緇流談/禪盛極)¶
<pb:KR4e0218_WYG_017-4b>¶
(唐术然文彩頓乏矣休/公畫理入妙應真今傳)¶
　　　　右禪月大師貫休¶
　　　婺七賢詩(有序/)¶
　　　　七賢皆婺中先達宋元以來文學士也吕太史¶
　　　　雖一代儒宗顧其實有不可盡泯者屈就兹列¶
　　　　焉¶
於越稱上游婺實文獻域唐末何式微宋南復中闢太¶
史雖儒宗詞華蔚天植惜哉掩藝成端居聖門籍¶
<pb:KR4e0218_WYG_017-5a>¶
　　　　右吕太史伯恭¶
同甫真人豪矯矯謝拘局寧為躍冶金肯作瓦全玉四¶
上阜陵書十返紫陽牘至今華川陽英氣貫岳瀆¶
　　　　右陳狀元同父¶
與正頗負奇翩翩孝皇代作吏𢎞風流經國紀鄉遂世¶
尊考亭疏迄掩干城鋭細行誠足矜大徳豈終累¶
　　　　右唐刺史與正¶
侍講起勝國舉代推詞場髙蹤峙虞揭遺躅開宋王遂¶
<pb:KR4e0218_WYG_017-5b>¶
令婺女顛光焰萬丈長(韓/語)惜哉駱劉緒緬邈空梁唐(侍/講)¶
(元倡宋王繼之然風/雅一途猶三舍也)¶
　　　　右黄侍講晉卿¶
文肅興閭閻揮毫走當代文事既渟泓儒宗亦映帶毫¶
濡瀫川涘研滌浦陽瀨一傳太史公粘天決千派¶
　　　　右栁文肅道傳¶
金華本學藪淵穎彌鏘鏘潛心事大業奮志遊羲皇一¶
命詎足榮千秋在文章鴟鳶亦奚事腐䑕矜鸞凰¶
<pb:KR4e0218_WYG_017-6a>¶
　　　　右吳山長立夫¶
元季多奇人出語必驚衆山川縱吞吐造物時簸㺯魂¶
夢遊玉樓敲推入醋甕嗟彼龍豹姿甘為鬼才用¶
　　　　右陳隠居君采¶
　　　邑三賢詩(有序/)¶
　　　　余邑當宋元得賢者三人皆深於經術不可¶
　　　　以文藝盡之迺其著述班班足考鏡也作三¶
　　　　賢詩俾毋以質掩其文焉¶
<pb:KR4e0218_WYG_017-6b>¶
濯濯香溪流汀洲雜蘭芷之子懐清芬南渡勃然起大¶
隠𢎞髙風真修味𤣥㫖遺文詎必多一臠見嚆矢(邑有/文集)¶
(自茂明始今香/溪舊刻尚傳)¶
　　　　右范隠君茂明¶
吉父英雄姿夙負濟時略不受帝王知遂工賢聖學著¶
述逾三車卧遊厯五岳至今尚典刑遺像儼丹雘¶
　　　　右金文安吉父¶
煌煌禮部公執㦸隠金馬憐才若饑渴片善必揮洒餘¶
<pb:KR4e0218_WYG_017-7a>¶
日酬詩歌居然振大雅世無揚子雲誰為好𤣥者(正傳/著敬)¶
(鄉前後録禮部詩話等/編采掇故實勤至亡比)¶
　　　　右吳禮部正傳¶
　　　讀國初四君遺集(有序/)¶
　　　　文章國初越最盛越中婺最盛浦陽義烏金華¶
　　　　三數君子者雖風調沿襲宋元而淳龎敦大蔚¶
　　　　然開一代先李獻吉云金華數子真絶倫非溢¶
　　　　語也詩歌稍左次當行亦往往有足觀者余讀¶
<pb:KR4e0218_WYG_017-7b>¶
　　　　四君遺集慨然其人人為四韻以識余臆¶
猗與太史公振代見才傑百氏勤琱鎪二典恣漁獵雄¶
章發天造大手揚帝烈至今藝士林冠世推閥閲¶
　　　　右宋學士景濂¶
忠文起草昧弱冠宣王猷雄才動宸宁大節揚蠻陬肝¶
腸凜鐵石毛髮如懸疣巍巍文士烈&KR0177;&KR0177;垂千秋¶
　　　　右王忠文子充¶
奕奕空同生名家出華右雕龍擅制作繡虎威百獸才¶
<pb:KR4e0218_WYG_017-8a>¶
啓北地先裔屬潁濵後遂令赤松頂峨眉鬱同秀(平仲/潁濵)¶
(九世孫亦號空/同子在獻吉前)¶
　　　　右蘇内翰平仲¶
才賢萃吾婺仲子維吾宗雙溪濯蘅杜三洞捫芙蓉霜¶
蹄縶百里天門恨九重寥寥信安集一臠窺良工(仲申/所傳)¶
(信安集甚寥寥讀/者不無遺恨云)¶
　　　　右胡教授仲申¶
　　　宋王二雋篇(有序/)¶
<pb:KR4e0218_WYG_017-8b>¶
　　　　宋文獻有子曰璲王忠父有子曰紳各以少¶
　　　　穎知名璲書法為國朝第一惜夭折中道而¶
　　　　紳以孝行蔚然光紹先人皆匪可文藝一端¶
　　　　盡者并識數語為二雋之篇¶
浦陽既龍躍華川亦鷟起有雛必九苞為駒日千里飛¶
翰洒玉樓重繭厯金齒太息承家風寥寥墜蘭芷(仲珩/書絶)¶
(少詩僅數篇王氏/繼志集亦罕傳者)¶
　　　　右宋璲王紳¶
<pb:KR4e0218_WYG_017-9a>¶
　　　存沒篇四首(有序/)¶
　　　　粤黎梁歐三子洎吾鄉子與方伯皆余忘年¶
　　　　交也都門一别梁徐相繼下世僅黎歐存爰¶
　　　　敘四子為存沒之篇¶
黎公産嶺表宛若荆山璞沉湎偕步兵滑稽類方朔一¶
官寄長安十載卧𤣥閣悠然太古民相對忘寥廓¶
　　　　右黎秘書惟敬¶
嘉隆振雅道徐君實天縱翺翔五子間&KR0177;如九霄鳳維¶
<pb:KR4e0218_WYG_017-9b>¶
昔平原館如澠為余頌倏為岱岳遊能無山陽慟¶
　　　　右徐方伯子與¶
&KR0177;&KR0177;歐楨伯人倫挺奇邁宦遊三十年囊惟一氊在大¶
隠留金門遐悰寄塵外把臂慚後時論心迺前代¶
　　　　右歐博士楨伯¶
太息平生交梁鴻遂長夜憶昔長安遊屢命千里駕遺¶
冢鄰要離修文佐卜夏羅浮四百峰望爾涕交下¶
　　　　右梁内史思伯¶
<pb:KR4e0218_WYG_017-10a>¶
　　　寄吳門四子詩(有序/)¶
　　　　王承父屢訂余入訪烏鎮至則葭菼茫然無¶
　　　　復問津處過金閶適周公瑕與客遊天池泊¶
　　　　崑山覔王世周寓婁江覔曹子念皆出謁所¶
　　　　知矣遂各為一章寄焉¶
公瑕布衣俠夙習游鍾王珠璣耀千裔琬琰被八荒詩¶
篇匪細事一一追三唐希聲豈諧俗太息雲門章¶
　　　　右周文學公瑕¶
<pb:KR4e0218_WYG_017-10b>¶
東吳菰蘆中乃有如此人形骸若象罔富貴輕浮雲含¶
毫役萬彚混迹游風塵笑我何太拙白首攻𤣥文¶
　　　　右王山人承父¶
曹生滑稽雄自稱子建後鬚髯河朔豪翰墨江左秀康¶
伯惟令甥楊惲實賢舅為憶兩瑯琊哀涕泫清晝¶
　　　　右曹山人子念¶
藝士工浮儇末俗寡淳質自與王郎遊恍入華胥國錦¶
里餘角巾臨邛有立壁一誦次公言千秋白虹泣¶
<pb:KR4e0218_WYG_017-11a>¶
　　　　右王茂才世周¶
　¶
　¶
　¶
　¶
　¶
　¶
　¶
<pb:KR4e0218_WYG_017-11b>¶
　¶
　¶
　¶
　¶
　¶
　¶
　¶
　少室山房集巻十七¶
