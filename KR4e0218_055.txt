# -*- mode: mandoku-view; -*-
#+TITLE: 少室山房集
#+DATE: 2015-08-25 00:26:26.498626
#+PROPERTY: ID KR4e0218
#+PROPERTY: BASEEDITION WYG    
#+PROPERTY: JUAN 卷五十五
<pb:KR4e0218_WYG_055-1a>¶
欽定四庫全書¶
　少室山房集巻五十五¶
　　　　　　　　　　　　明　胡應麟　撰¶
　　七言律詩八十二首¶
　　　冬日同喻水部趙觀察趙徐章葉郭鄭六孝廉¶
　　　　趙唐童范四文學遊靈洞山房十首¶
　　　初扺碧霞宫集趙眀府汝申别墅　宫汝¶
　　　　申新創祀碧霞元君有昇仙岩禮斗臺諸¶
<pb:KR4e0218_WYG_055-1b>¶
　　　　迹¶
出郭青鞋不憚勞草堂新築萬峰高天容二子探竒入¶
地引羣公發興豪蓬島秋聲猶鶴馭武陵春色漸漁舠¶
(天氣燠甚桃/杏已有開者)東方自識前身是少别元君又碧桃¶
　　　午過青芝舘小憇　汝申丈墅中煉藥之所¶
歸來散髮臥青山丈室峰頭自閉闗大藥欲成丹竈底¶
靈芽先湧白雲間餐來四皓鴻堪住采罷三茅鶴並閒¶
一笑風塵吾漸老㑹尋瑶草上仙班¶
<pb:KR4e0218_WYG_055-2a>¶
　　　薄暮遊湧雪洞　洞山之麓乳泉流漫蜿蜒如¶
　　　　雪中甚竒䆳炬盡輒返未有窮其穴者¶
石竇中開雪乳懸迎人百折自蜿蜒瑶池忽覩三山下¶
玉井平分二華前素練生風揺大壑白波吹雨漲平川¶
由來郢客才堪並一借陽春洞口傳(邦相先有日對寒/泉自詠詩之句)¶
　　　夜投紫霞洞童范二文學攜具小酌　洞突出¶
　　　　山腰高明宏敞羽流宅焉宋隱士于介翁以¶
　　　　古詩有輕舉乗紫霞之句故名即其詩所云¶
<pb:KR4e0218_WYG_055-2b>¶
　　　　洞門相對是吾家者也¶
捫蘿昏黒度崔嵬萬炬山腰石扇開巨壑逈排丹嶠出¶
飛橋横跨赤城來桃舒錦障猿初下草長金光鹿未迴¶
莫鬪謝家成綺句朝攜五色上蓬萊¶
　　　同邦相集趙太史山荘作　地故白雲寺址四¶
　　　　山圍合中忽平敞清泉竒石為一方最太史¶
　　　　公選勝得焉¶
迴合千峰望未真平開十畆坐嶙峋雙鳬忽駐神明宰¶
<pb:KR4e0218_WYG_055-3a>¶
一鶴曽閒侍從臣(清獻/事)阮籍嘯歌聊玩世尚平婚嫁故¶
留人山靈咫尺堪攜手白石長松對結隣¶
　　　山行觀飛來石　山堂之後巨石千尺峭立平¶
　　　　地峰巒秀出勢欲飛動靈隱之具體而微者¶
午夜松風襲錦袍起看孤嶼矗林臯初疑片石飛靈鷲¶
忽似三峰駕巨鰲仙掌捫時應拆漢神鞭驅處欲驚濤¶
何當一棹西湖上臥對寒雲萬尺高¶
　　　登洞山絶頂至白雲洞　邑東南最高處雲氣¶
<pb:KR4e0218_WYG_055-3b>¶
　　　　出入其中岩壑宏朗徑路窈窕遊人至者徃¶
　　　　徃忘返¶
踏盡青山興未還帝鄉仍到白雲間瓊樓特起三千界¶
綘闕遥封百二闗自擬探遊窮地脉誰論呼吸近天顔¶
亦知怡悦幽人事持贈聊當茂宰閒¶
　　　自白雲返由故道抵新洞　久蔽榛莽近樵婦¶
　　　　堕其中居氓踵入得之洞類白雲而深窅峻¶
　　　　絶遊人魚貫纍纍而下秉炬千盤始抵石室¶
<pb:KR4e0218_WYG_055-4a>¶
　　　　路中復斷用梯乃得達平敞處¶
躡屫褰裳列炬從投身捷下最高峰壺中地欲窮千尺¶
杖底天猶隔九重跂足青泥捫虎兕盪胸蒼乳攫虬龍¶
梯仙是處吾家在莫遣流泉世上逢¶
　　　新洞或以飛龍名之余謂弗善與邦相謀更他¶
　　　　名洞中最勝者蒼壁陡立飛泉數十道迴旋¶
　　　　直下邦相擊節目余曰水簾哉余因為更賦¶
　　　　二首洞雖晚出故不謂不遇也¶
<pb:KR4e0218_WYG_055-4b>¶
絶磴千盤下翠微遥驚瀑色挂丹扉淋漓恍墮鮫人窟¶
燦爛全窺織女機天逺玉繩浮帝座地寒珠箔䕶仙衣¶
廬山谷畔尋常見得似靈源洞底飛(廬山康王谷/有水簾洞)¶
　　　其二(洞中先有避秦來此/處何必問桃源之句)¶
雪浪盤空望漸低清湘一幅似堪攜瀫紋細綰千絲潤¶
練色平鋪萬杼齊丹闕夜懸銀是檻絳宫晴捲玉為梯¶
重來莫障劉郎步咫尺桃源記舊題¶
　　　暮春遊白岳十二首¶
<pb:KR4e0218_WYG_055-5a>¶
　　　　同遊者謝少廉汪士能吳肇成方羽仲余有¶
　　　　題文草中¶
　　　齊雲岩¶
中天城闕吐蓬萊萬仞芙蓉壓翠苔紫霧晝連三竺起¶
青霞晨傍九華來龜蛇隱見靈仙窟龍象騫騰上帝臺¶
竒絶東南誰並此祗應人世有雄才¶
　　　小天門¶
重叠崖巒䕶翠屏何人持斧鑿青㝠千尋峭壁移夸父¶
<pb:KR4e0218_WYG_055-5b>¶
一線寒空透巨靈錬石誰當搘玉竈丸泥吾欲閉金庭¶
不縁混沌頻年斵千岫桃花隔釣舲¶
　　　太素宫¶
綘節宸居北斗懸金銀臺觀屹相連朱甍宿霧千峰外¶
碧瓦籠雲萬岫前粲爛靈旂朝帝日飛揚神劔伏魔年¶
何因屫躡罡風去一叩𤣥闗意惘然¶
　　　香爐峰¶
斗絶穹窿四望竒削成員嶠置坤維孤峰宛自廬山得¶
<pb:KR4e0218_WYG_055-6a>¶
一柱真從太乙移青燎夜升雲黯淡紫烟晨合霧淋漓¶
漫思香案曽叨秩少住塵寰八百期¶
　　　紫霄岩¶
萬峰晴色暮登臨望入山腰翠欲沉霧擁樓臺横碧落¶
雲拖&KR1242;葢出青岑雄文勒岱知司馬秀句題匡憶翰林¶
三絶祇應留異代蓮花千丈撲狂吟(汪司馬李太/史各有詩)¶
　　　紫玉屏¶
崢嶸香案帝庭留萬仞高懸翠欲流九叠似張廬岳頂¶
<pb:KR4e0218_WYG_055-6b>¶
三峰如削華山頭長舒霧色黄金界半掩霞光白玉樓¶
椽筆大揮飛瀑底凌雲何似仲將愁¶
　　　司馬碑¶
十丈穹窿峙翠屏如椽真慰北山靈蟲書半蝕先秦字¶
龍畫傍分大夏銘虛擬相如論泰岱漫勞太史序云亭¶
何人解摸邯鄲碣祗是中郎讀未停¶
　　　飛雨樓¶
懸泉百尺亂侵衣珠箔銀屏䕶翠微霧裊重崕渾欲墮¶
<pb:KR4e0218_WYG_055-7a>¶
風逥羣岫盡如飛山樓夜榻眠蒼蘚石室春盤饌紫薇¶
一宿已知塵累斷竹西猶夢舊漁磯¶
　　　無量閣¶
熒皇金碧挂檐楹蘭若翛然出化城十里亂雲雙屐到¶
萬山斜照一鐘鳴岐崖北繞飛梁現黟水南拖匹練明¶
自是圭峰飛錫地何須塵外問蓬瀛¶
　　　樃梅菴¶
移根何代植崔嵬結搆名猶借樃梅千里漫勞孤驛寄¶
<pb:KR4e0218_WYG_055-7b>¶
一株元自太和來花翹鶴膝時沾霧榦坼龍鱗乍起雷¶
嫩蕋疎枝渾欲折凌風無處問瑶臺(今梅毁/于火)¶
　　　五老峰¶
蒼然離立盡彭聃底事乗風下欝藍四皓衣冠猶減一¶
八公環珮僅餘三移來不借匡廬頂飛去重尋雁宕南¶
潦倒青蓮頭漸白乍因竒絶駐征驂(雁宕南山亦有/五老峰見志)¶
　　　三娥石¶
參差霞珮出蓬萊次第雲鬟立翠苔石上同心朝帝罷¶
<pb:KR4e0218_WYG_055-8a>¶
山頭聨臂望夫來從游宛入黄陵廟(舜冇三妃/見大戴禮)爭艶如¶
登白玉臺(古樂府題有三婦艶詩/見玉臺集六朝多為之)漫説桃源雙占盡尚¶
留傾國候仙才(是遊也伯玉司馬有送余/東還記叙諸厯覽甚詳)¶
　　　西湖十詠(有序/)¶
　　　　余自九齡從家大人客武林迄今三十餘載¶
　　　　湖山面目狎習久矣廼篇咏未嘗數數也今¶
　　　　秋再過社中諸同志固以為請酒酣援筆得¶
　　　　七言律十章王司宼元美嘗謂錢塘越佳麗¶
<pb:KR4e0218_WYG_055-8b>¶
　　　　地不應例以闗洛之調寫之兹作數篇頗竊¶
　　　　其意第老翁塗抹作態兒子終于本色不倫¶
　　　　以供來者之捧腹庶幾云爾¶
雪消塵淨見層空山色湖光面面同巘崿遍圍雲母障¶
波濤長浸水晶宫青天遊葢飄香霧白晝飛梁墮彩虹¶
隔㟁近移蘇小宅畫舩齊泊藕花東¶
一鑑空明暮靄收短簫長笛亂雲流天浮殿閣連三島¶
風引帆檣到十洲峰際欲呼巫女下波心如抱洛神遊¶
<pb:KR4e0218_WYG_055-9a>¶
翩翩蘇白留題滿得似才情瀫水頭¶
繽紛桃李盡成蹊夾㟁晴沙送馬蹄逺水落霞蕭寺外¶
孤峰殘雪斷橋西䦨干半倚青林出睥睨遥看碧樹齊¶
小扇輕羅歌未闋樓舩已到百花堤(元人西湖樂府有/小扇輕羅曲今尚)¶
(傳/)¶
徙倚危䦨醉目醒淡粧濃抹望難停波揺西子睂端緑¶
山叠文君髻上青楊栁千絲圍别墅芙蓉萬朶簇南屏¶
迴橈欲到錢塘㟁一派絃歌月下聽¶
<pb:KR4e0218_WYG_055-9b>¶
錦䌫牙旗夾畫橈雙高晴色望岧嶤諸天龍象圍三竺¶
大地黿鼉架六橋丹壁旛&KR1242;時隱見白雲鐃吹互飄揺¶
斜陽一抹人歸處多少紅粧落翠翹¶
油壁香車夾路馳目成何處兩蛾睂荷風錦席參禪夜¶
梅雨紗窓入夢時湘浦珮環無别恨曲江亭院有佳期¶
菱歌唱徹黄昏後對對文鴛浴水&KR0928;¶
千山臺殿列金銀草色湖頭緑漸匀白傅堤前題栁客¶
陸矦祠畔賣花人連峰黛簇嬋娟髻滿路香飛叱撥塵¶
<pb:KR4e0218_WYG_055-10a>¶
四百旗亭遊未半遥看斜日墮紅輪¶
一望平湖翠幙懸湖心亭上劇堪憐凌波舴艋雙雙度¶
掠水鴛鴦隊隊眠靈隱僧歸雲色裡淨慈人醉月明前¶
吳&KR0078;十六俱年少競結同心玳瑁筵¶
碧空如水淨無氛雁子鳬雛蕩濲紋繫䌫半依秦帝石¶
攜尊齊酹岳王墳荷花色照千門月桂子香飄萬壑雲¶
向暮西泠風轉急淥波横濺石榴裙¶
玉勒金鞍照綺羅游人成隊出清波(門/名)丹青屏障穿蘿¶
<pb:KR4e0218_WYG_055-10b>¶
竹紫翠樓臺夾芰荷絲笮似携盧女到畫橋曽約泰娘¶
過千篇未少風雲氣柰此湖山&KR0442;客何¶
　　　後西湖十咏(有序/)¶
　　　　十咏成湖中景物大都具矣自餘峰巒臺榭¶
　　　　諸名勝未盡窮也座中諸子更有乞余分賦¶
　　　　者漫爾占綴數亦如之為西湖後十咏焉¶
　　　湖心亭¶
萬頃寒波蕩瀫紋朱簾十二挂絪緼䦨干盡壓魚龍窟¶
<pb:KR4e0218_WYG_055-11a>¶
簫皷長驚鴈鶩羣山色四圍晴擁霧湖光八面夜飛雲¶
中流好是西施宅早晚鴟夷挈畫裙¶
　　　靈隱寺¶
畫栱雕甍勢欲翔居然臺殿到清凉三天竺色全窺户¶
九里松隂半入廊絶頂竿&KR1242;紅日近中峰鐃磬白雲長¶
異時禪榻驚人後彩筆猶傳婺女傍(用駱氏事/駱婺人)¶
　　　飛來峰¶
突兀空明架紫苔紛然龍象鑿瑶臺崑崙一柱從天下¶
<pb:KR4e0218_WYG_055-11b>¶
灔澦孤根㧞地來飛到豈縁夸氏力(夸娥移山/事見列子)削成庸¶
假巨靈材他年挾汝乘風去不羨如拳寄草萊¶
　　　武穆祠¶
十尺嵬峩岳降神當年横槊狥邊塵中原萬姓遮留日¶
絶徼全師慟哭晨隂雨旌旗朝上帝春風笳皷酹遊人¶
凄凉大樹英靈在盡拱南枝向北辰¶
　　　三天竺¶
百尺金身峭壁前三峰雲氣屹相連渾疑竺國諸天墜¶
<pb:KR4e0218_WYG_055-12a>¶
絶勝秦城太華懸(以三/峰言)隨處法身分翠竹(禪家冇青翠/竹盡是法身)¶
(之/語)無窮妙相示青蓮瑶軿咫尺西方在一叩如來結梵¶
縁(觀世音為功/徳山王如來)¶
　　　九里松¶
鷲嶺西來梵刹重長松落落倚芙蓉千林夜湧濤聲出¶
九陌晴飛露氣濃翠葢中天巢鸛鶴蒼髯匝地舞虬龍¶
餐霞亦是華陽客遮莫秦娥樹底逢¶
　　　孤山宅¶
<pb:KR4e0218_WYG_055-12b>¶
兀立中流四望竒誰開丈室枕漣漪雲埋洞口呼猿日¶
雪擁湖頭放鶴時藂桂作花猶滿砌踈梅横萼逈當籬¶
凌風却月慿誰和一樹寒香入夢遲¶
　　　寳所塔¶
絶頂浮圖出化城捫蘿如躡太空行孤標突兀神光現¶
七級玲瓏妙相呈大海雲霞頻幻色平湖日月逓生明¶
亦知多寳元無相何暇當年阿育成¶
　　　六橋堤¶
<pb:KR4e0218_WYG_055-13a>¶
千尺晴虹架彩斿䦨干三百大堤頭繽紛冶女迷花到¶
雜沓王孫戲草留玉管競催明月上金丸時遂暮雲流¶
春風一路堪圖畫萬樹桃花簇紫騮¶
　　　湧金門¶
皷吹喧闐一望遐湖頭雲日亂蒹葭三千舩舫家家月¶
四百樓臺寺寺霞桂影荷香迷越客竹枝桃咏醉吳娃¶
天容乞與西泠地獨擁寒濤臥釣槎¶
　　　武林徐明府招集西園時風雨驟至剪燭劇談¶
<pb:KR4e0218_WYG_055-13b>¶
　　　　幾達曙矣賦謝二章并以為别時明府將入¶
　　　　覲余徃吳中¶
握手新知興欲狂熒煌燈火夾華堂荆州意氣歸元直¶
(明府/楚人)鄴郡聲名擅偉長白苧生風揺彩袖青萍飛雨落¶
胡床為知政績書前殿不遣雙鳬出上陽¶
痛飲狂歌意未平坐聽寒漏滴高城裝因北海經旬滯¶
燭向西堂盡夜明是處湖山重借色他時風雨各闗情¶
含毫漫詫雙龍合拂曙河橋問去程¶
<pb:KR4e0218_WYG_055-14a>¶
　　　少岷山房為曾大㕘題(冇序/)¶
　　　　少岷山在蜀之合江鄭繼之楊用修各為曾¶
　　　　計部作歌大㕘曾公以世澤索題諸末簡¶
積翠遥天挂玉臺少岷山色峙崔嵬雙溪雲霧尊前合¶
六洞烟嵐杖底迴閣上𤣥經中散臥堂中詩句拾遺裁¶
從知勝槩堪遊目躡屫何時萬里來¶
　　　汪茂才獻于以先隱君像千里函致乞詩¶
大隱風流世未孤少㣲星色臥江湖園荒漢上甘攜甕¶
<pb:KR4e0218_WYG_055-14b>¶
室僦於陵但辟纑廿載避人呼漫叟一書遺子號潜夫¶
天池鳯羽行看近日聽鸞章下帝都¶
　　　遊爛柯山題青霞洞天石室中¶
布襪芒鞋興未䦨天風吹客上層巒仙山七日柯初朽¶
人世千秋局未殘塔影半揺蒼靄暮鐘聲㣲度白雲寒¶
龍肝食罷知難老咲揖羣真跨紫鸞¶
　　　過嘉定集張伯隅閣上同房仲孺穀諸君¶
緑埜堂開碧水頭平原河朔讓風流雕䦨百折捫霄漢¶
<pb:KR4e0218_WYG_055-15a>¶
畫棟雙飛挾斗牛麗賦總輸鸚鵡捷清歌如跨鳯皇遊¶
莫將十日淹行斾極目華陽待紫騮(時伯隅先得/雋將上春官)¶
　　　即席再賦得臺字¶
百轉長廊入翠臺不知身世近蓬萊當門淥水流金谷¶
繞座青山挂玉臺舊主人非吳下客新郎君是洛陽才¶
(戲用張/解元事)瓊筵咫尺春光到深夜狂歌落早梅¶
　　　别趙張兩生還越張以氣俠聞青樓趙雅歌吳¶
　　　　閶稱最浹日同飲舟中甚樂也¶
<pb:KR4e0218_WYG_055-15b>¶
白舫青蓮任意遊好天良月大堤頭金衣驟擲張公子¶
玉笛頻吹趙倚樓奏罷陽春無和客酣來河朔盡名流¶
那堪後夜驪駒起千葉吳閶競送愁¶
　　　别房仲洎冏伯逸季¶
尊酒淋漓醉復歌紫簫紅燭夜如何猶嫌十日平原少¶
未信千秋碣石多狼藉杯盤沾重露縱横舟楫漾明河¶
惟應伯季吳閶逺悵絶河橋一斾過¶
　　　再為房仲贈侍&KR0078;(時獨居一室/以禪恱為事)¶
<pb:KR4e0218_WYG_055-16a>¶
禪闗趺坐寂無塵水月長餘自在身行雨盡忘三峽事¶
餐霞時伴四天人天桃&KR0442;栁寜同色忍草靈花别占春¶
莫向維摩論侍疾由來捨宅是王珣¶
　　　幼于留寓曲水園張九卿周懋修錢功父黄仲¶
　　　　華趙凡夫吾君先後過訪賦贈此章¶
屐齒紛紛破綠苔爭攜流水入平臺清風驟擁三高至¶
明月仍將二妙來西第琴書慚浪客南皮觴咏盡詞才¶
春晴定卜滄浪墅不厭相過暮百迴¶
<pb:KR4e0218_WYG_055-16b>¶
　　　陳長洲楊吳縣訪曲水園幼于攜尊夜集以河¶
　　　　陽花作縣秋浦玉為人拈韻余得花字時二¶
　　　　明府皆將入覲并以贈行¶
茆堂燒燭散林鴉車騎聨翩夕放衙越嶠移來閩海荔¶
吳天栽遍蜀城花朱絃和處雙凌雪玉舄翔時並帶霞¶
翹首黄金天闕近盡將離思入蒹葭(陳君閩人新自永/嘉移任楊君蜀人)¶
　　　過晉陵訪安茂卿洎乃兄緒卿光禄時長至前¶
　　　　一日也¶
<pb:KR4e0218_WYG_055-17a>¶
握手渾疑夢寐餘故人杯酒蹔躊躇尊前重碧香仍艶¶
席上輕紅態未除菜甲初傳春早信桃花不鎖夜來漁¶
西陵咫尺元方在片石何妨共結廬(輕紅茂卿童/子嘗入余詩)¶
　　　寄朱在明¶
五載幽懷尺素傳北風猶滯木蘭舩横江欲度偏愁浪¶
下澤堪居未買田桂樹飛揚招楚日桃花零落避秦年¶
沙頭定艤春來楫共結揚亭話太𤣥¶
　　　夜同徐茂吳宋化卿集許才父聽歌作¶
<pb:KR4e0218_WYG_055-17b>¶
把袂重過白板扉一尊嵐靄坐霏霏雲因洛水先春現¶
雨為陽臺徹夜飛(時大雨/連日夕)爛漫歌喉縈錦瑟輕盈舞態¶
拂羅衣當筵授簡俱詞客唱徹梁州露未晞¶
　　　中丞滕師入越賦賀¶
十萬貔貅候羽旗登壇横槊賦成時頻年漢闕絲綸下¶
此日轅門號令馳大海潮生强弩合平湖波煖畫船移¶
丹青第一麒麟上肯數班矦骨相竒¶
　　　送遷客之嶺南¶
<pb:KR4e0218_WYG_055-18a>¶
離心何處一登樓折檻嶙峋漢闕留曉霧乍將龍豹臥¶
朝陽行覩鳯皇遊梅花醉折羅浮頂桂樹閑吟庾嶺頭¶
為問蓬萊朝上帝如何砥柱在中流¶
　　　千秋閣四首為司馬汪公賦閣在千秋里中¶
偉閣嵳峩北斗前千秋誰擅筆如椽窓中𤣥草雲霞入¶
座上青藜日月懸中令才華慚緑埜右丞名理讓藍田¶
惟應太史書成日突兀龍門四海傳¶
縹緲飛樓大谷傍雕題遥接海雲長中原雪色高黄阜¶
<pb:KR4e0218_WYG_055-18b>¶
太乙星精下紫陽五栁荘前蓬作户百花潭上草為堂¶
却思香案紬書日十二樓頭侍玉皇¶
紫氣青都屬望來熒皇飛搆入崔嵬𤣥龜左右圖書出¶
翠鷲東西法象迴草就滕王千客避藜然天禄萬靈陪¶
莫誇名姓麒麟上别擅乾坤在草萊(公所居太函二峰/環抱昻首相向宛)¶
(類龜/形)¶
湖海飄然一敝裘縱横豪氣未全酬閑慿司馬千秋閣¶
絶勝元龍百尺樓座裡風雲逥客傲壺中天地縱神遊¶
<pb:KR4e0218_WYG_055-19a>¶
寜知文舉雙眸白大有忘年在黒頭¶
　　　夏日三衢水亭作(有序/)¶
　　　　易使君李司理招同屠儀部夜集城南水亭¶
　　　　使君新創屹立水心四面環菡萏數百夾堤¶
　　　　散植桃栁芙蓉青油畫舫一繫亭下容十人¶
　　　　尊罍簫管錯列其中每公暇燕集臨亭放舟¶
　　　　微風自來平波如掌銀鱗鮮鯽近人可數雜¶
　　　　花芳樹應接不遑真姑篾一勝境也先是衢¶
<pb:KR4e0218_WYG_055-19b>¶
　　　　苦無游觀處自使君實始營此而司理佐之¶
　　　　人以方蘇白兩公云¶
促席張燈喚叵羅習池心賞未蹉跎半依城郭栽桃栁¶
小著亭臺伴芰荷露洗長空沉皓魄風揺殘夜落明河¶
相逢倐盡東南美不飲其如浩興何¶
　　　徐明府仁卿招集墅中(有序/)¶
　　　　時孫生國梁金生石聲在坐酒酣命小奚歌¶
　　　　紅線侑巵入夜别明府過劉總戎兩生拂衣¶
<pb:KR4e0218_WYG_055-20a>¶
　　　　從余潦倒幾申旦復發興攜兩生入徐納言¶
　　　　宅觀梨園適演雜劇黄四娘乞人有借名杜¶
　　　　拾遺者傍觀爭目兩生余為撫掌一大噱而¶
　　　　出¶
面面朱簾霽色流主人攜榻自南州三年潁水傳新績¶
一夕臨安話舊遊舞罷青萍霜照匣歌迴紅線月如鈎¶
銜杯未劇高陽興笑殺君卿事五侯¶
　　　徐納言汝材過訪邀集賦謝并東其諸郎君時¶
<pb:KR4e0218_WYG_055-20b>¶
　　　　二尊人皆睂夀無恙¶
舞罷斑衣玳瑁筵瓊林玉樹半堦前縱横冀北三千隊¶
聚散蘭隂二十年亭倚惠風臨曲水徑穿竒石到平泉¶
莫將貝錦紆行樂宣室行看太傅旋¶
　　　李司理招集署中¶
玉署燒燈共歳殘胡床攜手不知寒微言總為千秋合¶
縱飲何妨乙夜䦨竹送清霜流藻井梅飛殘月下雕䦨¶
傳家剰有河梁句莫詫雙龍唱和難¶
<pb:KR4e0218_WYG_055-21a>¶
　　　送劉傒如吏部入都¶
早擅昆丘片玉塲仙曹司法蹔徜徉深宵藜大懸書閣¶
白日蒲鞭臥訟堂去曳朱衣朝漢帝歸攜彩筆賦滕王¶
雄飛不獨銓衡借八翼天門次第翔¶
　　　雨中董使君招同汪司馬集諸天閣¶
樹樹桃花㸃緑苔萬山金碧挂崔嵬筵開五馬春風駐¶
座合雙龍暮雨來漢殿才名饒賈董梁園詞筆愧鄒枚¶
無論借寇當年事突兀黄金擁薊臺¶
<pb:KR4e0218_WYG_055-21b>¶
　　　夜過汪士能家看燈同肇元太學奕戲贈并呈¶
　　　　司馬公¶
萬炬烟銷夜色潜一尊明月吐朱檐遊同太傅偏能奕¶
貌學參軍未有髯畫閣盛開雲母帳琱盤時薦水晶鹽¶
揚州肯挾劉晨去十萬紅粧盡巻簾(叅軍肇元父也王/長公嘗贈以聞道)¶
(叅軍頗有/髯之句)¶
　　　憇嘯園有感(時汪公在/小普陀)¶
油壁香車在處逢嵬然飛閣架巃嵸爭傳西竺留司馬¶
<pb:KR4e0218_WYG_055-22a>¶
誰向南陽識臥龍古磴千盤藏檜柏芳池十畆漾芙蓉¶
亦知杖錫三天上布帽何因曳屫從¶
　　　十九日為大士誕辰司馬公施像菴中適余為¶
　　　　友人邀遊别墅奉寄四章¶
方丈莊嚴闢草萊天龍八部儼徘徊函闗是日真人過¶
竺國當年大士來千室笙鐃臨寳地十方瓔珞施瑶臺¶
騎羊莫咲初平拙恍忽前身是善財¶
蒼茫雲氣百花潭總為靈光下鬱藍般若向來傳自在¶
<pb:KR4e0218_WYG_055-22b>¶
圓通渾欲問瞿曇須彌界似移金竺兠率天疑近太函¶
漫向彌陀論法嗣只今龍象在江南(司馬所居山名/金竺在肇林西)¶
閻浮提界蹔徜徉海上曽聞一葦航紺殿乍傳金粟影¶
紅樓初放白毫光慈雲迥結三天外慧日高懸八水傍¶
千億化身何日遇漫將詞筆問空王¶
玉樹金襴百寳陳低睂睊目坐陽春蹔來東土依檀越¶
誰道西方得美人淨妙總因圓覺相莊嚴元是法華身¶
君看一傳瑯琊後大覺從教萬古論(自宋世譌大士為/婦人王長公始闢)¶
<pb:KR4e0218_WYG_055-23a>¶
(其妄余有考/詳莊岳委談)¶
　　　夀汪㕘軍六秩¶
紫氣遥占白岳傍青鸞長駐白雲鄉張筵鄴下三千客¶
照坐揚州十萬粧觀裡瓊花初破萼庭前珠樹欲成行¶
他時倘問㕘軍句一笑掀髯向畫堂¶
　　　贈汪元清肇元二太學¶
寳鐙銀鞍白馬調烏衣羣從盡蘭苕同攜賔客探璚樹¶
並載嬋娟㺯玉簫别墅風流安石共中林才思阿咸饒¶
<pb:KR4e0218_WYG_055-23b>¶
秋風騎鶴能相過定約揚州第幾橋¶
　　　士能屢遲所懽不至仲淹怒使家衆數輩促之¶
　　　　來座中戲作¶
寒雨蕭蕭閉緑苔乍聞環珮下陽臺不因枚叔觀濤至¶
已作王郎挂雪迴國色名花雙爛漫(是日初/見牡丹)高山流水¶
共徘徊腰肢沈約偏能瘦狂倚東風唱落梅¶
　　　方景真邀遊幔亭同司馬公賦(有序/)¶
　　　　山本名烏石突主人張繡幄為幔笙歌粉黛¶
<pb:KR4e0218_WYG_055-24a>¶
　　　　周列其傍觀者屬路余因謂司馬公昔李白¶
　　　　張謂泛湖郎官之名迄今不朽兹山勝絶而¶
　　　　不佞幸從公後傍觀者闐訝咸以為武夷君¶
　　　　請遂以幔亭名之司馬擊節曰善同集者謝¶
　　　　少連汪士能潘南仲吳太寜諸子詳司馬公¶
　　　　記中¶
窈窕肩輿度白雲幔亭霞色轉氤氲千山夕照羅峰外¶
一線春流練水濆冠葢盡攜文苑客笙歌如下武夷君¶
<pb:KR4e0218_WYG_055-24b>¶
名花滿座天孫外何忝𤣥光百代聞(武夷山道書稱/白馬𤣥光之天)¶
　　　方于魯以墨譜乞詩卒業賦贈¶
粲爛雙螺出魏臺奚潘遺法儼重裁𤣥雲蔽月非烟下¶
(武公業妾/名非烟)紫霧寥天太乙來九錫漫誇龍獻兆七香寧¶
假麝為媒何因飽嚥金莖露一吐王郎萬斛才(非烟寥/天一七)¶
(香金莖露方氏墨名王勃作文磨墨/水數斗飲之萬言一揮見唐小說)¶
　¶
　少室山房集巻五十五¶
