# -*- mode: mandoku-view; -*-
#+TITLE: 少室山房集
#+DATE: 2015-08-25 00:26:26.701856
#+PROPERTY: ID KR4e0218
#+PROPERTY: BASEEDITION WYG    
#+PROPERTY: JUAN 卷六十四
<pb:KR4e0218_WYG_064-1a>¶
欽定四庫全書¶
　少室山房集巻六十四¶
　　　　　　　　　　　　明　胡應麟　撰¶
　　七言律詩七十四首¶
　　　李本寧廉訪入武林以手書新厯餉余谿堂却¶
　　　　寄七言八律¶
白面登壇寸管馳縦横九域讓蛾睂神龍大海雙飛日¶
老驥中原獨步時麗賦梁園春雪滿長歌蜀道暮雲遲¶
<pb:KR4e0218_WYG_064-1b>¶
誰言越客朱絲斷極目遙天候子期¶
八代文章覩典型雞林重譯購題銘無勞大澤誇雲夢¶
乆識鈞天奏洞庭禹廟冠裳迴百吏胥臺檣櫓壓千靈¶
精廬四百湖堤上爛漫新詩勒翠屏¶
翹首湘潭半夕陽誰傳詞藻賦髙唐宗盟一代聞三李¶
伯仲千秋見二王北極雲霞迴指顧東山日月謝行藏¶
新篇漫惜南遊寡海外流傳徧越裳¶
中弇名山迹已淪太函髙座定何人傳衣兩地歸南岳¶
<pb:KR4e0218_WYG_064-2a>¶
賜履三天上北辰大厦紛紜羅國士孤查浮没問波臣¶
中興咫尺葵丘畔寓目江淮一旅陳¶
一麾環珮下甘泉雙管横操百代權燦爛圖書遊洛日¶
飛揚文字入秦年風雲八座長秋近象緯三臺太乙懸¶
不是觀濤瀛海上西泠那駐木蘭船¶
入剡名山思轉遐雲嵐晨夕候髙牙寧無逸興歌天姥¶
大有閒情賦若耶萬岫分青懸梵刹千巖飛翠落官衙¶
香風夾岸驊騮倚隊隊明妝越水涯¶
<pb:KR4e0218_WYG_064-2b>¶
珮玉含香事冕旒横金馳傳出龍樓遊窮八極飛仙在¶
望重三朝宿老留白帝城探新雨色黄公壚續舊風流¶
無誇海上干将合昨夜精芒射斗牛¶
邂逅金緋照石渠盧溝橋畔暮踟蹰同盟敢托先朝後¶
並軌猶慚易世餘轉自慵疎憐叔夜寧因消渴慢相如¶
無由共賦南鵬翮大斾摶風上玉除¶
　　　送徐惟得還楚中¶
嵗晚蓴鱸樂事饒淒然風雨發征軺𢎞文館闢雙龍近¶
<pb:KR4e0218_WYG_064-3a>¶
神武門深一騎遙夢渚寒雲飛獵斾湘江晴雪候漁橈¶
憑君漫卜東山墅三錫𤣥圭下聖朝¶
　　　王别駕過訪賦贈¶
當年詞賦滿林皋閥閲瑯琊擅俊髦驥足暫紆龎統駕¶
雞羣聊試吕䖍刀齊封魯甸驅馳急郢雪秦雲眺望勞¶
咫尺風期同調在碧天河上首重搔¶
　　　送張仲立上計二首¶
龍劍雙飛入薊城一尊揮手暮笳鳴分符帝問淮陽績¶
<pb:KR4e0218_WYG_064-3b>¶
授簡人推鄴下盟萬樹未央春雪煖千花長樂曙霞明¶
亡誇爛漫黄金錫前殿如椽勒姓名¶
飛旌千里問神州驛路梅花照錦裘上計詞臣新渤海¶
稱詩才子舊長洲風烟御苑迴金埒雨露明堂下玉旒¶
惆悵河橋深雪裡盡將離恨入齊謳¶
　　　朱吳于三生攜酒同遊城南觀音禪院¶
皁帽青鞋霽雪前叢林遙望七燈懸乾坤萬古空王刼¶
水月三生大士緣下界風旛搖貝闕上方雲磬落金田¶
<pb:KR4e0218_WYG_064-4a>¶
踟蹰未辦西歸衲杖錫香林對惘然¶
　　　張博士以壺觴過訪余病不能起迓賦謝此章¶
野外孤篷繫白茅齋頭長鋏倚青郊壺傾博士蓮花釀¶
盤載先生苜蓿殽海岱雲霞驅别夢天涯氷雪綰窮交¶
亦知凡鳥堪題字浪逐揚雄賦解嘲¶
　　　張别駕過訪舟中以新刻餉惠旹聘修郡志将¶
　　　　成¶
燦爛詞林見白睂挂冠偏趂黑頭時安仁宦就花盈郭¶
<pb:KR4e0218_WYG_064-4b>¶
元亮歸來菊繞籬作賦髙唐巫雨過飛書東嶽岱雲馳¶
十年流水希凡調試拂氷絃和子期(張君先任/新安尹)¶
　　　狄明叔邀集新居命女伎奏劇凡玉簮浣紗紅¶
　　　　拂三本即席成七言律四章¶
名花十院盡蛾睂美酒金樽照陸離霧裏雙鸞騰玉闕¶
雲中八駿下瑤池參差趙瑟傳情逺縹緲秦笙度曲遲¶
後夜屋梁頻悵望河橋孤館月明時(伎十人二/尤善謳)¶
痛飲狂歌白日酣何人同住百花潭明妝陳女開金屋¶
<pb:KR4e0218_WYG_064-5a>¶
妙舞羊姬㺯玉簮滿架荼蘼風乍入當庭楊栁月初含¶
追歡𢬵竭良宵興滿眼闗河繫别驂¶
繡柱雕欄夾畫圖幽棲河上擅菰蘆壺觴元亮開三徑¶
舟楫陶朱泛五湖草色共悲吳苑廢花枝猶傍越臺無¶
干将對舞東風夜燦爛明星墜轆轤¶
畫檻㕘差照緑苔三山何處問蓬萊朱顔驟向新春合¶
紅拂偏宜靜夜來風裊梅香縈玉砌月穿蘿影度瑤臺¶
髙唐總入襄王夢未擬重憐宋玉才¶
<pb:KR4e0218_WYG_064-5b>¶
　　　于生髙岡以早春九日初度賦贈二章(時生年/二十)¶
東來紫氣繞華筵玉舄飄颻大海&KR1384;九葉蓂舒元旦後¶
千秋桃熟早春前馳心髙宻談兵夜屈指重華謁帝年¶
試問嘉名懸錫處桑弧晴色廣陵懸¶
玳瑁堂開霽雪凝百壺春酒照如澠斷氷竒句推良史¶
明月新篇和武陵鴻雁渚寒勞夢寐鳳凰池逺待鶱騰¶
追歡況值梅花早倚嘯晴空望玉繩¶
　　　夜同朱吳李徐諸生集于茂才宅聴歌¶
<pb:KR4e0218_WYG_064-6a>¶
南陌朱樓並馬尋一尊塵外共披襟齊姜乆擅髙唐曲¶
越客同操下里吟燭映紗厨春色淺香飛羅袂夜寒深¶
雲門寂寞當年調慚愧鍾期抱玉琴¶
　　　送趙太學之北雍¶
束書迢遞赴皇畿岩壑何言戰勝肥緑綺正攜春雪過¶
青帆俄逐夏雲飛雄材世許攀槐棘古調時能問蕨薇¶
到日含飴窮燕樂千花晴色映荷衣¶
　　　送黄上仲歸赤城時以伯兄説仲書至¶
<pb:KR4e0218_WYG_064-6b>¶
翩翩戎服傍髙牙長揖歸來興未涯别夢乍懸淮海月¶
鄉心遙引越城霞毫端秀色舒毛穎匣底寒光照莫耶¶
最憶元方油幕臥獨将清嘯和悲笳¶
　　　朱太學元長以新刻過訪卒業賦贈余與元長¶
　　　　大父司空尊人廷尉通家再世覿其韶令喜¶
　　　　溢于辭¶
靜掩衡茒覺地偏輝煌詞筆照臨川通家政自推文舉¶
倒屣能無屬仲宣殿聳甘泉晨賦雪宫深碣石夜談天¶
<pb:KR4e0218_WYG_064-7a>¶
春風一騎長安邸何限飛花墜玉鞭¶
彩筆翩翩驟過従居然文藻挹芙蓉門留廷尉甘羅雀¶
劍授司空欲化龍謁帝明光春浩渺論交平樂暮従容¶
當年國士雙垂眄握别銜知思萬重¶
　　　夀胡隠君九秩為玉呂茂才題¶
杖履飄然鸛鶴羣函闗靈氣暮絪緼三生夙擅榮期樂¶
二典新傳伏氏文大海亭窺秦望日清溪船㺯越來雲¶
毋誇經術承家舊屈指鸞章帝座聞¶
<pb:KR4e0218_WYG_064-7b>¶
　　　送趙汝信奉常入都¶
挂席南風錦樹重頻年溪上濯芙蓉尋仙玉洞雲長滿¶
謁帝金莖露正濃午夜素琴偕一鶴商秋神劍合雙龍¶
台垣咫尺黄扉啟燦爛棠花拂過従(奉常于少/傅為昆仲)¶
　　　送吳文仲觀察入賀四首¶
鼔吹江城落日懸牙旗明發使君船青牛一望函闗外¶
黄鵠雙飛漢殿前北極衣冠晨拜舞西池環珮夜㽜連¶
壚頭夙昔荆髙輩極目燕山共惘然¶
<pb:KR4e0218_WYG_064-8a>¶
燦爛明星墜轆轤懸腰雙鍔並昆吾千秋録就呈金鏡¶
萬夀筵開送玉壺飛盖西園涼月滿垂鞭南陌夏雲徂¶
加餐何處頻相望嘹嚦征鴻下太湖¶
斧鉞中吳羨晝遊闔閭城下暮淹留安期舄捧遙天外¶
博望查飛大海頭北斗文章新氣象南皮談謔舊風流¶
黄金臺殿三千尺擊筑憑誰共酒籌¶
椽筆翩翩賦頌裁誕章晨捧入蓬萊花前彩鷁飛吳甸¶
栁外青驪繫越臺長樂露華金掌下建章雲氣玉繩來¶
<pb:KR4e0218_WYG_064-8b>¶
天顔尺五稱觴地尚記吳公第一才¶
　　　寄區用孺¶
一棹棲遲大海濵桐江雲色繞垂綸青山乍飽閒中目¶
白石猶飢病後身别去龍門無國士歸來鮒轍有波臣¶
故人藉甚甘泉畔日醉𤣥都萬樹春¶
　　　汪明府邀集衙齋陶駕部懋中適至同賦¶
秉燭髙堂燕笑頻歌喉搖曳玳筵新琴中白雪飛仙吏¶
坐上清風挹故人剡曲蒹葭千里夢河陽桃李萬家春¶
<pb:KR4e0218_WYG_064-9a>¶
凭欄無限青雲色欲喚雙鳬到紫宸¶
　　　入郡城訪睿父㕘知適文仲觀察以公事至同¶
　　　　集¶
西園髙宴月華濃咫尺台垣並過從座上儒冠容一鶡¶
尊前神劍合雙龍陰森棠樹春光滿燦爛薇花夜色重¶
最是胡床清興劇羊裘何惜醉䝉茸¶
　　　是夕二丈以直指葉公招中席輟赴畢燕仍過¶
　　　　戚園轟飲達曙乃罷¶
<pb:KR4e0218_WYG_064-9b>¶
皁盖㕘差越水頭千山寥廓暮雲収風前並遡王猷棹¶
月底重登庾亮樓彩袖翩&KR1862;傳楚舞朱絃嘹嚦和吳謳¶
梅花漸吐新春色秉燭何妨盡夜遊¶
　　　直指葉公枉顧賦謝四章¶
攬轡千山入畫圖偏従巖穴問潜夫臺端此日冠峨豸¶
闕下當年舄化鳬把臂蓬蒿新白社闗心桃李舊𤣥都¶
天門六翮雄飛近一盼鹽車在暮途¶
燦爛西臺白玉珂頻年直指向闗河豐城劍抱雙龍出¶
<pb:KR4e0218_WYG_064-10a>¶
瀫水橋乗駟馬過作賦風雲迴縹緲飛章山嶽動嵯峨¶
寧知一代蒼生寄幾向清溪問緑蓑(余邑浮梁數百年/靡修復者葉公一)¶
(旦談笑新之諸遺愛霑/渥婺中童孺咸悉焉)¶
大纛髙牙控斗躔豸袍驄馬出甘泉雲霞驟劃雙溪上¶
雨露偏濃八邑前秋浦棠陰懸節鉞河陽花色映樓船¶
無勞汲孺誇長揖竟日茅亭話太𤣥¶
又擁朱旗入婺城清江寒色暮雲平霜飛竹馬兒童集¶
日照花驄父老迎繡服三天傳疏草綈袍一代見交情¶
<pb:KR4e0218_WYG_064-10b>¶
由來國士非凡遇匣底干将夜夜鳴¶
　　　夜集王仲升新第即席同盛氏諸仲分韻得寒¶
　　　　字¶
畫檻雕楹十二欄一時尊酒盛詞壇風人把袂遊平樂¶
月姊更衣下廣寒臺接丹山翔彩鳳簫横碧落度青鸞¶
従知子敬多豪興桃葉歌成宴未闌¶
　　　王仲升以五言長律見貽賦此答贈¶
尺組長纓奮草萊清香畫㦸臥莓苔北門鍞鑰歸雄鎮¶
<pb:KR4e0218_WYG_064-11a>¶
東觀圖書集上才疊嶂分青横几簟雙流飛翠入池臺¶
知君未厭従軍樂大纛髙牙帝座來¶
　　　入三衢訪文仲觀察邀同睿父㕘知酣集丙夜¶
　　　　期以詰朝方舟下瀫水即席賦¶
玳瑁筵飛白苧新鶯喉搖曳舞梁塵金尊竹葉銷長夜¶
玉笛梅花綻蚤春雪照吳門雙彩筆星環越署兩朱輪¶
朝來共有鳴榔約一棹能無繫水濵¶
　　　同張吳二丈方舟東下沈飲三晝夜四之日始¶
<pb:KR4e0218_WYG_064-11b>¶
　　　　達瀫濵即席賦¶
仍飛寶瑟佐清酣豪興飄飄瀫水南河朔千秋今見二¶
平原十日已過三含毫鸚鵡催詞賦倚席魚龍狎笑談¶
信是青雲留白帢一丘誰訝管寧憨¶
　　　遇張孟孺于湖上未及問姓名别去詰旦以羨¶
　　　　長書洎新作來謁賦答此篇¶
相逢今雨大堤頭梵刹丹青暮靄流赫奕家聲曽御李¶
飛揚門閥舊封留何須鐵騎桑乾戰暫解金魚杜曲遊¶
<pb:KR4e0218_WYG_064-12a>¶
昨夜淨慈秋色裏霜華寒透鷫鸘裘¶
　　　陳明府書來賦答¶
尚憶登仙共李膺風摶水擊羨鯤鵬天長片鷁飛淮甸¶
地近雙魚出廣陵桃李城頭春色滿蒹葭堤畔暮愁凝¶
髙樓百尺堪同臥把袂何時第一層(時陳君令/廣陵旁邑)¶
　　　登趙太學文鎮谿雲閣懐睿父文仲二公¶
簾櫳十二挂髙寒突兀樓臺峙翠巒六洞烟嵐長繞座¶
雙溪雲月半慿欄丁丁樵斧飛春暮杳杳漁舟泊夜闌¶
<pb:KR4e0218_WYG_064-12b>¶
此日平原堪盡興深杯何惜醉詞壇¶
　　　寄陸使君使君舊治河濟上同龔觀察及余名¶
　　　　姓余弗知也¶
挂笏黄堂坐晏然雙旌猶記北來船時名赫奕機雲後¶
世業巍峩遜凱前六洞晴雲江郭繞雙溪明月郡樓懸¶
甘泉咫尺徵良吏突兀龍章漢殿傳¶
　　　上元同睿父㕘知文仲觀察夜集谿堂看燈作¶
千騎聨翩集水涯上元燈燭興偏遐憑欄火樹千枝月¶
<pb:KR4e0218_WYG_064-13a>¶
照坐金蓮百本霞織就鮫綃珠有暈妝成鸞鏡玉無瑕¶
深宵𢬵醉平原席遮莫蘭陰送曙笳¶
　　　詰旦兩公各以詩來走筆和答¶
聨飛鴻翼度天涯並握鸞箋思轉遐季重詞名元海岱¶
孟陽詩筆半雲霞提攜頓覺燕金重顧盼寧愁趙璧瑕¶
宛轉雙珠呈夜色不知庭月墜春笳(時歌者趙/璧在筵)¶
　　　寄張睿父㕘知時以新賦三律見示¶
風前何處覔新裁目斷仙槎繫翠苔畫㦸東方千騎繞¶
<pb:KR4e0218_WYG_064-13b>¶
朱旂南國片鴻來桃花爛漫飄吳岫棠樹陰森蔽越臺¶
莫道干将長射斗司空袍笏近蓬萊¶
　　　陳太學過訪為借沈材叔園亭以頓行李賦此¶
　　　　謝之¶
意氣翩翩越水頭居然名士擅風流獨将仲舉千秋榻¶
懸向休文八咏樓几席平原堪縱飲杯盤河朔競追遊¶
亦知廡下梁鴻寄一為窮途破旅愁¶
　　　侍御葉公疏陳鹺事得請賦東二章¶
<pb:KR4e0218_WYG_064-14a>¶
諤諤千言奏彩毫英聲直氣冠仙曹批來豈憚龍鱗逆¶
觸處真憐豸角勞日揭虞淵消霧雨雲収溟海息波濤¶
惟應報國丹誠竭五夜霜華襲髩毛¶
一疏迴天四海聞懽聲馳頌越江濆臣心總為埋輪切¶
帝眷偏従折檻勤十道乗驄爭吐氣三朝鳴鳳欲空羣¶
西京底事蒐鹽鐵為報桓寬正屬文¶
　　　鄧逺遊以書貺見貽賦答二律¶
飛蓬何處遂幽棲咫尺雲萍悵解攜吏隠欲兼山大小¶
<pb:KR4e0218_WYG_064-14b>¶
客居難定瀼東西鳴琴海國雙鴻度鎖印江城獨鳥啼¶
是處休文饒八咏危樓曽否共攀躋¶
病肺經時息茂園淋漓書札到丘樊花栽檇李三千樹¶
草賦長楊十萬言爾自飛鳬臨大邑人誰逐鹿向中原¶
盈盈一水相思切極目湖頭暮雨繁¶
　　　觀察林公過訪賦贈¶
才名藉藉冠青錢執憲欣逢入越年起草夜停雙闕下¶
看花晨憩六橋前飛揚白馬笳聲動縹緲蒼龍劍色懸¶
<pb:KR4e0218_WYG_064-15a>¶
四百樓臺題咏處登臨誰不羨如椽¶
　　　夀陳隠君¶
瑞日暄風滿畫堂東來紫氣近錢塘千春大海籌増屋¶
十里平湖樹夾航盛世謳歌情正洽明時耕鑿興偏長¶
何當醉挾元龍去百尺樓頭話對床¶
　　　贈仁和劉明府曩有事計偕邂逅君于濟上同¶
　　　　舟驩聚者月餘¶
識面長淮記苦吟黄金臺館獨登臨當年飛舄過嚴瀨¶
<pb:KR4e0218_WYG_064-15b>¶
此日鳴琴坐武林南斗夜光雄劍合西湖春色畫檣深¶
懸知漢殿循良詔屈指晨催大海潯¶
　　　侍御葉公既按部吳會復以鹺政倥偬馳返臨¶
　　　　安諭檄通逵衆以大定輒綴七言四律代柬¶
　　　　行麾¶
東來紫氣又臨安拭目蒼生望未闌一劍乍過千壘靜¶
單車纔入萬家歡霞光北極飄清禁斗色西臺照畫欄¶
信是批鱗頭易白霜毫時拂惠文冠¶
<pb:KR4e0218_WYG_064-16a>¶
比屋香燈越水濆霜天晨夕望氤氳中朝獨占乗驄步¶
大海爭傳諭鱷文柱後峩冠心捧日臺端搖筆氣淩雲¶
栽花漫憶河陽事燦爛芙蓉拭劍紋¶
吳山晴翠拂髙車隻字風霜繞玉除驄馬近傳鹽鐵論¶
雞林遙誦治安書三臺色動迴天後十郡歡騰煮海餘¶
最是憐才勤吐握登龍時曳舊長裾¶
繡斧朝持越郡前花驄行部筆如椽風雲西北飛揚候¶
海岳東南鎮定年秋思芙蕖明玉斚春光桃李媚瓊筵¶
<pb:KR4e0218_WYG_064-16b>¶
寧知鹵簿江州貴日向蓬茒話太𤣥¶
　　　夀龍使君六秩¶
旭日扶桑繞畫欄安期雙舄對盤桓紅霞一曲秦源近¶
白雪千家楚水寒小逕壺觴移竹樹前庭袍笏映芝蘭¶
山香莫問羣花落一喚飛瓊舞翠巒¶
　　　送章宗理納言使楚中¶
輝煌丹詔出蓬萊窈窕𤣥闗閉緑苔劍珮青雲辭玉闕¶
衣冠紅日下銀臺河橋薄暮蟬聲起驛路深秋雁陣來¶
<pb:KR4e0218_WYG_064-17a>¶
漫憶觀棋淝水上蒼生元屬謝公材¶
　　　送王永叔入都四首¶
大斾翩翩越水濵朝天白馬向楓宸飛揚䟦扈千秋思¶
磊砢崢嶸八尺身興裏平原寧計日歡來河朔動經旬¶
誰言綵筆偏詞賦已卜螭頭氣象新¶
壚頭促膝又吾曹斫地王郎思獨豪九陌霞光迎劍珮¶
千山雲色度旌旄中朝奏疏闗辰極故國音書問海濤¶
尚憶春明門外事紅牙催拍鬭持螯¶
<pb:KR4e0218_WYG_064-17b>¶
吳山晴色墮髙牙歌闋驪駒興未涯錦綬乍抛滄海月¶
緋袍猶綰赤城霞垣扉燭影宵分直禁闥棋聲午放衙¶
明發武林闗外路盡将離恨入征笳¶
把袂錢塘又别筵升沈往事一潸然公車賈傅仝遊日¶
帝里班生獨上年握麈何天非碣石抽毫無地不甘泉¶
亦知疏草焚難盡諫獵書成太史傳¶
　　　睿父㕘知入武林余過署中適以公讌湖上不¶
　　　　遇留柬¶
<pb:KR4e0218_WYG_064-18a>¶
寂寞𤣥亭臥草萊登臨長憶謝公才猶疑斧鉞清溪駐¶
不謂帆檣大海來繡服定過吳子國珠簾同望越王臺¶
金銀萬寺湖堤畔椽筆能無麗賦裁(時文仲文/将達吳門)¶
　　　闗忠義侯廟作二首¶
絳節緋袍氣凜然巍巍遺像識忠賢河山萬古精靈在¶
宇宙三分壮節懸燦爛黄金辭操日飛揚白刃刺良年¶
莫言遺恨章丘下五夜英魂照玉泉¶
巨顙長髯貌絶倫當年馳騎破黄巾崢嶸正氣鍾三國¶
<pb:KR4e0218_WYG_064-18b>¶
慘淡英風敵萬人縛禁已酬吞魏志誅䝉猶現伐吳身¶
雙旌異代鹽池上想像鐃歌入帝宸¶
　　　送右轄吳公擢左山西¶
并門遙望思如何縹緲棠陰十郡多鹵簿北風辭粤嶠¶
樓船西日渡汾河青萍謁帝龍光近彩筆懐人雁字過¶
上考吳公元第一題詩能到舊烟蘿¶
　　　季秋同李鄧二明府俞山人尋靈隠故址作(有/)¶
　　　　(序/)¶
<pb:KR4e0218_WYG_064-19a>¶
　　　　樓觀滄海日門對浙江潮駱義烏靈隠詩也¶
　　　　今寺在山麓於二語殊不合山之腰最幽絶¶
　　　　處有弢光閣登其上則跨重湖攬江海十字¶
　　　　真境儼在目中其下石梁亘絶考之終篇皆¶
　　　　符迺知今靈隠建自宋時非考功覔句地也¶
疊磴危梯萬仞懸嵯峨飛閣架蒼烟天浮海色雕楹外¶
日蕩江流畫栱前𤣥鶴並攜珠履客青鳬雙下玉臺仙¶
誰言康樂題詩舊婺女猶聞筆似椽¶
<pb:KR4e0218_WYG_064-19b>¶
　¶
　¶
　¶
　¶
　¶
　¶
　¶
　少室山房集巻六十四¶
