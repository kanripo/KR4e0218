# -*- mode: mandoku-view; -*-
#+TITLE: 少室山房集
#+DATE: 2015-08-25 00:26:26.836334
#+PROPERTY: ID KR4e0218
#+PROPERTY: BASEEDITION WYG    
#+PROPERTY: JUAN 卷七十二
<pb:KR4e0218_WYG_072-1a>¶
欽定四庫全書¶
　少室山房集巻七十二¶
　　　　　　　　　　　　明　胡應麟　撰¶
　　五言絶句三十九首¶
　　　自淮上挂帆便風一夕遂抵梁下¶
淮水何湯湯布帆疾于矢一夜東南風吹船七百里¶
　　　吕梁阻風¶
百尺牽大河一步一囘首懊惱石尤風多于故人酒¶
<pb:KR4e0218_WYG_072-1b>¶
　　　題于生蘆雁四圖¶
落日燕山道寒風漢水波碧空秋萬里錦字數行過¶
　　　　右飛¶
不斷征人淚全消旅客魂一天疎雨過燈影暗長門¶
　　　　右鳴¶
漠漠秋清月蕭蕭野岸風寒蘆休揀盡全樹上林東¶
　　　　右宿¶
乍可餐菱荇那能豢稻梁數羣烟雨外恍忽似瀟湘¶
<pb:KR4e0218_WYG_072-2a>¶
　　　右食¶
　　　寄居榖元池亭陳生為除室張榻酬以二絶¶
雪阻燕山道風寒易水塵獨憐陳仲子掃榻待幽人¶
一家猶道路十日寄并州幸借元龍榻安眠百尺樓¶
　　　送祥光還白門四首¶
為愛三山色金焦問法幢一酌中泠水浮杯夜渡江¶
布衲披雲去蒲團向月裁故園芳草色應遍雨花臺¶
片錫長安去珠林照紫霞横經高座寺講席半天花¶
<pb:KR4e0218_WYG_072-2b>¶
四百南朝寺青鞋處處遊何方駐瓢笠古刹寄牛頭¶
　　　為盛生明元贈淑卿二首¶
嘹嚦鶯初囀輕盈燕欲飛應知杜陵老日日典春衣¶
遠山睂綽約秋水睫瀠洄好覔張郎畫無煩魏帝催¶
　　　九日同荘靜父俞羨長登寶所塔(時歌者顧生/戴黄花侑酒)¶
突兀龍山色登高豁旅愁黄花亦無賴偏逐少年頭¶
　　　河梁話舊十絶句送左轄吳公之山西(有/序)¶
　　　　憶壬午計偕晤莆田吳公於白下僅京兆府¶
<pb:KR4e0218_WYG_072-3a>¶
　　　　一交臂耳其明年吳公遂以上第敭翥列籓¶
　　　　飛沉異途垂二十禩庚子秋羇寓武林吳公¶
　　　　以右轄破例存枉屈指舊遊杳若陳夢而吳¶
　　　　公氣誼綣篤不啻久要未幾而公有晉中左¶
　　　　轄之拜河梁斜日揮袂黯然漫述短歌以代¶
　　　　驪唱通計前後都得十篇興集神流亡論工¶
　　　　拙(吳公别/號霞城)¶
粲爛朝霞色峰頭幔作亭長城一萬里天接太行青¶
<pb:KR4e0218_WYG_072-3b>¶
太行何崔巍千崖界空紫異日吳使君功名亦如此¶
使君本人傑挾策遊蓬萊朱顔映緑鬢片諾雨花臺¶
雨花臺上遊黄金館頭别一鳴空驥羣排雲叩閶闔¶
閶闔皇皇開青袍脫䝉茸&KR0177;如太阿劍白晝飛神鋒¶
神鋒入腕飛青㝠掣雷電上考書吳公第一明光殿¶
明光寄陜服朱旛滄海頭東方簇千騎出入偕軒輶¶
高軒惠然來光照寒士寓笑揖大將軍爭誇汲長孺¶
亡論汲生戅祗益衛侯賢何限飛沉事黄梁二十年¶
<pb:KR4e0218_WYG_072-4a>¶
分攜二十霜騰踔九萬里高咏河梁篇涕淚盡知己¶
　　　再送左轄吳公十絶句(有序/)¶
　　　　公將以便道還七閩却赴晉轄之擢余詞有¶
　　　　弗盡寫者後十絶所繇續也¶
一代絲綸寄千秋保障名高牙擁大斾西入晉陽城¶
白頭徒自新傾蓋儼如故蔽芾越東西棠隂十萬户¶
飛鴻遊碧漢尺鮒泳滄浪脉脉窮交意相看大海旁¶
當年京兆府一面覩荆州詎意飛騰速鱗符覲玉旒¶
<pb:KR4e0218_WYG_072-4b>¶
百吏咸趨風千官競迴席人生得意年天門騁八翼¶
旬宣既南國保釐復西土著繡還故鄉朱節震華鼓¶
靈泉滙九漈澒洞浮蒼雲飛書乞佳夢為報九何君¶
左淬莫耶鋒右淬干將鍔宇宙兩神龍延津當晝躍¶
樓船濟汾河中流渺雲霧耐可鮮荔枝不到桑乾渡¶
&KR0177;&KR0177;承明廬上考書第一白首洛陽才呻吟卧蓬蓽¶
(原闕/)¶
<pb:KR4e0218_WYG_072-5a>¶
　¶
　¶
　¶
　¶
　¶
　¶
　¶
　¶
<pb:KR4e0218_WYG_072-5b>¶
　¶
　¶
　¶
　¶
　¶
　¶
　¶
　少室山房集巻七十二¶
