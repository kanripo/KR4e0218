# -*- mode: mandoku-view; -*-
#+TITLE: 少室山房集
#+DATE: 2015-08-25 00:26:26.811626
#+PROPERTY: ID KR4e0218
#+PROPERTY: BASEEDITION WYG    
#+PROPERTY: JUAN 卷七十
<pb:KR4e0218_WYG_070-1a>¶
欽定四庫全書¶
　少室山房集巻七十¶
　　　　　　　　　　　　明　胡應麟　撰¶
　　五言絶句七十三首¶
　　　别業瀫溪之南平湖逺岫幽谷長林登頓沿泗¶
　　　　頗擅獨往之趣暇日效右丞輞川體為五言¶
　　　　絶三十章竝拉諸同好作焉¶
　　　　春瀫草堂¶
<pb:KR4e0218_WYG_070-1b>¶
幽居武陵源背城止十里汎汎桃花舟春江瀫紋起¶
　　　　谷口¶
縁堤十數家蘿蔓相縈帶亭午聞雞聲翛然白雲外¶
　　　　瀼西¶
愛此春風吹持竿坐溪畔粼粼瀼西水浮萍聚復散¶
　　　　瀼東¶
桂楫横沙棠沿泗殊未已落日漾中流蓮歌四面起¶
　　　　三徑¶
<pb:KR4e0218_WYG_070-2a>¶
青山在南隣緑水在北牖為問柴桑翁徑中復何有¶
　　　　華嚴精舍¶
焚香延衲僧偏袒坐林薄相對談華嚴西巖夕陽落¶
　　　　蘭薄¶
采采幽蘭花清香畏零落何處佳人来含情坐林薄¶
　　　　談𤣥室¶
𤣥亭落花遍兀兀把壺酒山童懶應門失我同心友¶
　　　　桞庄¶
<pb:KR4e0218_WYG_070-2b>¶
今朝好風日䇿馬東郊行雙柑挈斗酒往聴黄鸝聲¶
　　　　薝蔔齋¶
偶結清浄縁幽齋種薝蔔凄迷月色下馨香不忍觸¶
　　　　芝坪¶
深林斸黄精冉冉白日暮千巖與萬壑不記来時路¶
　　　　嘯閣¶
静夜無人聲微風動梧葉散髮踞胡床忽上南樓月¶
　　　　北窗¶
<pb:KR4e0218_WYG_070-3a>¶
赤脚仍蓬頭焚香坐長夏何處来清風泠然北窗下¶
　　　　滄浪亭¶
言從劉伯倫荷鍤載壺酒一醉眠滄浪蟬聲在髙栁¶
　　　　梧隂館¶
夜凉起南軒梧風時澹蕩疎雨滴堦除復濺池荷上¶
　　　　蘿月軒¶
横琴當緑蘿萬籟夜俱寂凉月何紛紛飛螢暗中入¶
　　　　烏石岡¶
<pb:KR4e0218_WYG_070-3b>¶
信歩不知逺䝉茸入深樹悠然亂石中忽與樵人遇¶
　　　　寒林¶
深林四無人秋意滿長薄日暮牛羊歸寒烟出籬落¶
　　　　廢寺¶
一榻懸空林寒蟬滿窗户但記入山年不知出山路¶
　　　　樵塢¶
曳杖隨寒山遙遙不忍别欲趂斜陽歸亭臯遍黄葉¶
　　　　叢桂山房¶
<pb:KR4e0218_WYG_070-4a>¶
扳援桂樹枝秋色俄已半為報山中人花開正如霰¶
　　　　鷺查¶
連山帶返景依約澄潭上白鷺時驚飛銜魚入深巷¶
　　　　芙蓉汊¶
何方問竒客扁舟載尊爼欲采芙蓉花悠然向南浦¶
　　　　瀟湘島¶
偶作瀟湘逰置此江中嶼萬緑圍軒窗九疑何處是¶
　　　　明霞洞¶
<pb:KR4e0218_WYG_070-4b>¶
尺素隨桃花傳情報仙媛為掃石床霞殷勤待劉阮¶
　　　　苾芻園¶
閉户動經旬長齋度晨夕不知園中草蒼翠已盈尺¶
　　　　葯房¶
手持長生瓢隨意坐林薄凉風吹古藤時復數花落¶
　　　　柴桑里¶
凌晨出東籬采菊動盈手悠然南山色落我杯中酒¶
　　　　梅嶼¶
<pb:KR4e0218_WYG_070-5a>¶
素手何亭亭新粧儼明玉誰憐絶代姿嵗暮倚空谷¶
　　　　雪岑¶
清晨䇿蹇驢正見梅花發獨往灞陵橋千峰亂飛雪¶
　　　秋日同郭朱吳鄭四子登大寺山尋東峰亭故¶
　　　　蹟(亭故有唐/人馮宿記)¶
掃石坐危顛髙天下雙鶴欲問馮郎碑東峰夕陽落¶
　　　秋日送僧逰五臺山二首¶
挂錫辭吳嶠支笻入晉闗秋風秋葉裏獨向五臺山¶
<pb:KR4e0218_WYG_070-5b>¶
五臺五百僧日暮鳴鐘待獨有病維摩未赴文殊㑹¶
　　　蚤春同惟敬諸子登顯應宫閣望西山霽色即¶
　　　　席賦¶
立馬蓬萊島千門霽色通西山四百寺處處玉華宫¶
　　　即事¶
文杏作雕梁盧家白玉堂武陵雙俠少下馬入垂楊¶
　　　九日李環衛招同諸公登顯應觀閣不赴¶
寂寂東籬下黄花意自真笑殺龍山客空遲落帽人¶
<pb:KR4e0218_WYG_070-6a>¶
　　　夏日集古堂閲宋元諸名流畫題十絶句¶
短橋留夕照烟樹隔江深過客應廽棹疎鐘出定林¶
前途風色起孤舟暫停泊寒鴉不斷飛殘暉在山閣¶
一巻南華子科頭抱雙膝時有鹿麋来殷勤似相識¶
芒鞋不覺逺目與歸鴻遇萬壑無人聲天風起孤樹¶
醉吟緑蓑底孤舟繫漁梁不知沙頭水夜添三尺强¶
深林四無人徙倚白雲坐山風日暮来吹我鶡冠墮¶
赤脚步青沙斜陽照古查鳬鷗太欺客相趂入蘆花¶
<pb:KR4e0218_WYG_070-6b>¶
散髮孤峰頂去天不盈尺四顧中原空悠然獨捫虱¶
汀洲黄葉落一望彌蒹葭美人隔秋水相憶空瑶華¶
前村風月好杖藜時不厭一逕荳花明數家松葉暗¶
　　　夏日雙樹園閒居櫽括昔人成語作十絶句¶
悠然濠濮隣㑹心豈在逺魚鳥時親人不覺白日晩¶
乞得真形圗五岳在指掌撫琴一動操欲令衆山響¶
蓬蒿滿宅前中開一行徑髙樹八九株挾書坐餘䕃¶
可人費招呼俗士且廽轍入室惟清風當窗但明月¶
<pb:KR4e0218_WYG_070-7a>¶
山静無人聲焚香坐朝暮蒼蘚盈堦除落花遍庭戸¶
空齋種白楊悲風時謖謖人生不得意千嵗復何益¶
長嘯臨髙臺白虹貫四野龍泉與太阿汝乃知我者¶
何勞鄴侯書繞架三萬軸痛飲讀離騷居然名士足¶
庭花晝合圍松竹蔽行道淡麵邀緇流相對豁懐抱¶
左持鸚鵡杯右把鸕鷀杓拍浮酒缸中生計長不惡¶
　　　獨酌逍遥館醉中拈筆漫書五絶¶
薄俗難共居紅顔不長好吾将跨大鵬神逰八極表¶
<pb:KR4e0218_WYG_070-7b>¶
振衣望天漢六翮来長風翩翩佳公子胡為濁世中¶
仰面看屋梁著書閲千古誰為揚子雲作計徒自苦¶
長笑山中醪千日誇酩酊安得逰華胥萬劫時一醒¶
巢由抱箕潁堯舜開虞唐何須論得失臧穀俱亡羊¶
　　　瞻堂十景為大㕘徐公作¶
　　　　一環樓¶
底事愛樓居樓居自堪愛千峰翠若環不斷雕欄外¶
　　　　翫月堂¶
<pb:KR4e0218_WYG_070-8a>¶
南峰流素華光彩蕩林樾胡床人未眠翫此瑶臺月¶
　　　　碧練湖¶
一鏡涵空明波光倒樓殿錯誦𤣥暉詩澄湖碧如練¶
　　　　古柏¶
移来蜀相祠曽息軒皇駕乍宵風雨聲恍惚蒼龍下¶
　　　　巖泉¶
何来千仞壑貯此百尺流莫令到人境畏引桃花舟¶
　　　　緑野堂¶
<pb:KR4e0218_WYG_070-8b>¶
禾黍被郊原緑疇自髙下何論十仞堂将築萬間厦¶
　　　　咫尺松楸¶
松柏啼烏鳥楸梧下寉羣咫尺親顔在無勞望白雲¶
　　　　人境舟車¶
悠然人境中舟車任來去底事論避喧本無喧可避¶
　　　　陽峽倒流¶
泠泠清溪水倒流向幽谷任洗髙人耳不濯凡流足¶
　　　　峰霽金光¶
<pb:KR4e0218_WYG_070-9a>¶
突兀金臺尖去天不盈尺中夜五雲飛正見蓬萊日¶
　　　題大隠園芭蕉二首¶
年年學臨池赫蹏苦不足種取緑雲箋窗前三百幅¶
六翮何飛揚含苞翳深樹朝來覓羽人共跨青鸞去¶
　¶
　¶
　¶
　¶
<pb:KR4e0218_WYG_070-9b>¶
　¶
　¶
　¶
　¶
　¶
　¶
　¶
　少室山房集巻七十¶
