# -*- mode: mandoku-view; -*-
#+TITLE: 少室山房集
#+DATE: 2015-08-25 00:26:26.573553
#+PROPERTY: ID KR4e0218
#+PROPERTY: BASEEDITION WYG    
#+PROPERTY: JUAN 卷五十八
<pb:KR4e0218_WYG_058-1a>¶
欽定四庫全書¶
　少室山房集巻五十八¶
　　　　　　　　　　　　明　胡應麟　撰¶
　　七言律詩八十首¶
　　　七月望抵武林陸履素使君招集湖上樂人周¶
　　　　生瑾者年少善歌酒酣持扇索題即席塗抹¶
　　　　四韻¶
華星明月遍西園皁蓋追隨識大藩南國風流周小史¶
<pb:KR4e0218_WYG_058-1b>¶
東呉才望陸平原朱絃度曲飛霜麗玉局觀棋墜露繁¶
夾㟁芙蕖千萬朶歸來何異宿桃源¶
　　　秋夜集程仲凱玉樹亭同梅太符羅高君作¶
珠簾十二鎖蘭苕一樹亭亭碎月揺貝葉恍疑天竺寺¶
瓊花如覩廣陵橋堦前秀色呈諸謝庭后新聲度六朝¶
最是縞衣明夕夢相思愁絶彩雲遥¶
　　　霅錢太學懋穀過訪奉贈余懋榖年家子也¶
奕葉風流大雅堂飛揚才藻敵文房青鞋遍踏呉山下¶
<pb:KR4e0218_WYG_058-2a>¶
皁帽頻攲越水傍賦就長楊迷國艶栽成叢桂發天香¶
東南彩筆錢郎舊名士今誰列雁行¶
　　　寄贈龍君御校文南都便道入楚省覲¶
湖頭晴色罷參禪又覩風流白下年六館才人爭射策¶
三呉詞客候譚𤣥雲拖彩服椿庭外霧擁朱衣棘院前¶
莫戀長干風景麗西泠何限木蘭船¶
　　　寄贈長洲江明府明府楚之桃源人¶
十載風期夢寐賒相逢何意驟天涯栽成林屋花千畝¶
<pb:KR4e0218_WYG_058-2b>¶
恍入桃源樹萬家畫鷁秋分呉苑月飛鳬晴蹴漢宫霞¶
青旗夾㟁休迴首滿目河梁散曙鴉¶
　　　舟過廣陵訪陸無從夜集託以買宅橋東因寄¶
　　　　贈此作¶
橋上相攜不厭頻鈿車油壁半香塵貧將玉樹誇詞客¶
老向瓊花作主人䢴浦月華秋似練曲江濤色夜如銀¶
青樓肯著狂夫卧傳語吹簫為卜鄰¶
　　　閏九月望後抵淮上包穉升水部邀集署中二¶
<pb:KR4e0218_WYG_058-3a>¶
　　　　首(有序/)¶
　　　　衙齋之傍雕欄曲池特擅華勝入夜登西臺¶
　　　　長空無雲皓魄如晝酒酣樂作小奚歌紅線¶
　　　　行巨觴豪飲劇談遂至申旦蓋余自癸酉之¶
　　　　嵗以大中丞滕公命入武林與穉升及元采¶
　　　　立夫輩同學萬松精舍屈指二十四秋浮沈¶
　　　　異趣穉升故人之誼戀戀猶昔云¶
白面揚亭話草𤣥升沈迴首一潸然飛揚六傳浮淮日¶
<pb:KR4e0218_WYG_058-3b>¶
潦倒單車入洛年劒合青萍明月底杯分黃菊暮雲前¶
投醪𢬵吸長河盡可奈平原是别筵¶
雕欄十二淨無塵緑酒銀燈勸客頻持節汝為都水使¶
乘槎余是問津人風生錦樹鳴霜葉露洗瑶臺上月輪¶
莫訝秋宵談易徹廿年朋輩各參辰¶
　　　泊天津遇陳孝亷仁夫為十日飲賦贈¶
把袂飛揚易水頭當年馳疏識名流從軍自結三千客¶
破敵頻呼十萬侯劒拂秋霜臨虎穴毫揮春雪上龍樓¶
<pb:KR4e0218_WYG_058-4a>¶
期君一在新豐市爛漫桃花撲錦裘(陳雅喜談兵欲以/三十六人横行日)¶
(本如班定/逺故事)¶
　　　初入都與惟寅話舊白雪齋作¶
聚散升沈二十年一尊攜手暮雲懸觀魚尚憶濠梁下¶
市駿重逢碣石前意氣乾坤誰並許頭顱霜雪競相憐¶
從知奕葉麒麟貴彩筆何人載世傳¶
　　　仲冬長至大學士趙公汝邁大將軍李惟寅同¶
　　　　日先後招飲賦謝二章¶
<pb:KR4e0218_WYG_058-4b>¶
飛葭六琯動芳晨玳瑁筵開並帝臣長揖將軍元有客¶
掃門丞相詎無人黃雲絶塞閑金甲紫霧中天䕶玉宸¶
不為上公雙吐哺荷衣容易到風塵¶
旅館陽迴雪乍晴梅花吹角暮雲平羮調上相長楊殿¶
酒出元戎細柳營鵷鷺三千隨玉陛熊羆十萬衛金城¶
酬知何限干將色夜夜雙龍匣底鳴¶
　　　至日同俞孟武顧朗生朱汝修集李太保惟寅¶
　　　　白雪齋即席得來字¶
<pb:KR4e0218_WYG_058-5a>¶
朱門遥喜一陽迴曉逐春光上薊臺隴右英豪元世業¶
淮南賔客盡時才驅車豈為千秋出擊筑重將萬感來¶
𢬵取深杯酬令節參差銀漏滴蓬萊¶
　　　次日再同俞劉朱三子集李汝藩齋中分得花¶
　　　　字¶
華堂燒燭散林鴉坐擁紅爐片月斜漸喜春光迴白苧¶
尚餘秋色對黄花孤蓬游子衝殘雪大筆才人照綺霞¶
莫訝金閨年少甚岐陽詞賦舊名家¶
<pb:KR4e0218_WYG_058-5b>¶
　　　夜同孟弢諸子集白雪山房得雲字¶
畫㦸清香上紫雲西園明月坐絪緼三年桂樹尊前别¶
一夜梅花笛裏聞白雪齋中人漸老黃金臺上客成羣¶
朝來太史占星聚燦爛干將易水濆¶
　　　上元雪後過宋忠父入直不遇寄懷¶
縹緲天花散鶴羣瑶臺十二迥難分光揺火樹甘泉月¶
焰吐金蓮太液雲殿上攀龍文苑客壇前飛騎羽林軍¶
知君此夕高堂夢一賦晨看帝座聞¶
<pb:KR4e0218_WYG_058-6a>¶
　　　過王思延齋頭讀所撰新草并鈔本夷堅支志¶
　　　　十&KR1505;主人索七言一律及詩藪三編為報即¶
　　　　以見歸走筆賦此¶
萬軸琳瑯照五車天涯何意復吾廬登堂盡讀潛夫論¶
入幕先攜仲任書赤水頻年迴象罔(此書余向/求未獲)丹鉛遥¶
夜校蟲魚(以鈔本/多訛脱)從知錦被參軍業挾策重過大酉居¶
(王時為京/營參戎)¶
　　　題帷幄元勛冊八首(為相國/趙公賦)¶
<pb:KR4e0218_WYG_058-6b>¶
　　　寧夏獻俘¶
十萬材官奏凱旋天威如電掃祈連窮追冒頓蕭關外¶
盡縛中行漢殿前宿霧三河沈劒㦸新霜六郡洗戈鋋¶
金門咫尺瑶編就何限殊勛太史傳¶
五載干城急上材傳呼中令出蓬萊長纓北繫名王去¶
大纛南俘叛將來淨掃烽烟張掖郡平銷雲霧赫連臺¶
誰論淮蔡功成易為說元戎是姓裴¶
　　　朝鮮復境¶
<pb:KR4e0218_WYG_058-7a>¶
飛騎紛紜易水傍羽書題處筆如杠月支故主仍修貢¶
日本殘兵盡乞降鼙鼓漁陽空大磧戈船鴨緑靜長江¶
經綸黃閣真誰並一代凌烟照畫&KR1242;¶
清秋遼左陣雲寒伐鼔吹笳上將壇乍見嫖姚屯細栁¶
俄傳都䕶奪皋蘭千檣觸浪長鯨碎萬弩乘潮巨鱷殘¶
一望越裳天似洗大標銅柱報金鑾¶
　　　闗西告捷¶
一鼓居延萬甲馳風雷揺曳助搴旗天驕膽落犁庭夜¶
<pb:KR4e0218_WYG_058-7b>¶
日逐魂銷度漠時朔雪頓隨騕褭淨隂風旋挾虎狼移¶
金城却問諸年少可解營平授策竒¶
露布風馳入紫宸何人第一畫麒麟雙旌出塞元飛將¶
一柱擎天自老臣突兀燕山銘處石縱橫遼海戰時塵¶
槖駝千隊南驅夜不數周家白雉馴(時邊將獲/槖駝千頭)¶
　　　日本祈封¶
巨筏連雲盡度遼紛紛乞命候封軺單于𠢐面思歸國¶
贊普輸心願入朝九塞軍容銷戰伐八方民力謝征徭¶
<pb:KR4e0218_WYG_058-8a>¶
安危華夏看今日一騎何煩出渭橋¶
平明閶闔露華晞六服懷琛候紫薇島虜行成祈北面¶
蕃臣重譯到西飛清風絶塞塵沙淨赤日扶桑燧火微¶
從此禦戎傳廟略上公橫玉贊垂衣(日本使名/小西飛)¶
　　　雪中同胡孟弢諸君集宋忠父第分得歌字¶
朱樓百尺帝城阿策蹇東來問叵羅獻賦客當梁苑聚¶
尋詩人自灞橋過千門落絮銀為殿萬井飛花玉作河¶
寂寞郢中高唱後重將白雪擅新歌¶
<pb:KR4e0218_WYG_058-8b>¶
　　　薄暮雪霽改席小西園步縹緲臺玩月入清華¶
　　　　洞觀梅花復張樂堂中華燈火樹絲竹間作¶
　　　　丙夜擁爐小齋聽韓生琴與周生較奕達曙¶
　　　　再用韻賦之¶
春光遥逐片鴻過有酒寧論夜若何東市張燈雲氣早¶
西園飛蓋月明多孤亭草色叢青桂古洞花香翳緑蘿¶
十二金釵屏後滿競翻瑶瑟奏呉歌¶
　　　雪中同王明府蔡儀曹集恒叔冏卿宅¶
<pb:KR4e0218_WYG_058-9a>¶
縹緲關河凍欲含灞橋吟興正驂驔千門雪照梁園賦¶
萬古天空碣石談栁絮樓臺迷塞北梅花籬落認江南¶
相逢盡是朱絃客一奏陽春意未慙¶
　　　翌日再同恒叔冏卿集穉含儀部第¶
攜手高齋散鶴羣帝城春色漸絪緼金庭日月三都賦¶
(恒叔有五/岳游草)玉洞雲霞二酉文(稚含自號/二酉山人)雪霽爐烟縈樹¶
起風清碁響隔花聞朝來共策黎眉去折盡寒梅易水¶
濆¶
<pb:KR4e0218_WYG_058-9b>¶
　　　奉壽大學士洪都張公四首¶
律轉洪鈞萬象移金莖承露出瑶池蓬弧已卜三千外¶
花甲才周六十期霧擁青牛來絳闕雲飄黃鵠下彤墀¶
憑高一望台垣色南斗中天正陸離¶
海屋籌増玳瑁筵東皇靈氣夜周旋三台拱極星辰上¶
八柱擎天日月前左馬文章鸞掖貴䕫龍勲業鳯池傳¶
桃花漫憶西華外玉洞明霞萬樹懸¶
二百年鍾命世才垂紳端笏住蓬萊三神山外青鸞下¶
<pb:KR4e0218_WYG_058-10a>¶
五老峰頭白鹿來中貴傳觴臨玉陛大官行饌出瑶臺¶
無論吉甫清風頌煥爛宸章屬上裁¶
赤舄雙瞻傍紫宸華夷誰不羨經綸安危一代徴王佐¶
侍從三朝識帝臣異日才名金騕褭當年形貌石麒麟¶
閒雲極目匡廬畔能憶𤣥亭問字人(公在南成均日余/出門下命賦閒雲)¶
(館/詩)¶
　　　雪中陸使君過訪時大計初解嚴¶
千山飛雪灞陵橋策馬長安路未遥豈為魚鹽來上國¶
<pb:KR4e0218_WYG_058-10b>¶
爭傳牛酒錫中朝綈袍碣石交情古(使君徃與余邂逅/長安彈指遂三十)¶
(載/)彩筆甘泉氣象饒八百璚樓春苑外新詩隨處勒岧¶
嶢¶
　　　贈呉翁升¶
握手新知更酒徒由來竒偉擅菰蘆星河靜日飄雄劒¶
風雨殘宵擊唾壺白玉堂中人在否(翁升買一姬甚麗/而早死集感懷之)¶
(作為山/黛閣編)黃金臺上客來無異時苕霅家能泛何用扁舟¶
狎五湖¶
<pb:KR4e0218_WYG_058-11a>¶
　　　夜同胡孟弢龍君超楊世叔三孝亷周陳二山¶
　　　　人集宋忠父第觀梅花繁英盛開芬郁殊絶¶
　　　　適侯萬二都尉在坐琳瑯珠玉與花艶相映¶
　　　　發同集諸君應接不遑余傾賞丙夜幾欲醉¶
　　　　卧閣中作趙師雄羅浮夢矣歸賦一律似忠¶
　　　　父并博笑侯萬二君¶
姑射雙仙玉不如一尊花底鬭璠璵夢迴大庾繁霜外¶
吟斷孤山片月餘寂歴寒香飛枕簟玲瓏疎影出庭除¶
<pb:KR4e0218_WYG_058-11b>¶
東風何處吹長笛極目江南舊草廬¶
　　　區太史用孺過訪小飲¶
濁酒翻歌意氣長金門環珮蹔徜徉詞臣煖借青綾被¶
倦客寒消白苧裳賦雪何人還郢里談天吾輩尚華陽¶
相看伏櫪同盟在未遣雄心阨太行¶
　　　夜同子玉過用孺出荔枝酒轟飲至酣即席賦¶
爛漫名花壓酒巵主人留客鳯凰池何煩大白呼桑落¶
宛似輕紅擘荔枝把臂浮雲春盡日持螯明月夜䦨時¶
<pb:KR4e0218_WYG_058-12a>¶
莫教一騎華清笑膓斷當年杜牧之¶
　　　送趙鹽鐵之維揚¶
燕山晴雪照宫袍車騎東方意氣豪臺上千金騏驥骨¶
池頭五色鳯凰毛深花揚子迷春渡逺樹蕪城落夜濤¶
二十四橋人似玉畫筵何處伴揮毫¶
　　　送孟弢之沅中¶
東風帆色潞河瀍無賴楊花舞别筵龍劒未收豐獄底¶
鮫珠猶泣洞庭前千人漫擬酬春雪一士何妨守太𤣥¶
<pb:KR4e0218_WYG_058-12b>¶
(庠士僅/二十人)此去長沙應計日受釐明主在甘泉¶
　　　贈李大將軍二首¶
誰奪天山蓋世勲登壇長鋏動星文隴西猿臂傳飛將¶
薊北麟臺屬冠軍十萬琱戈營似雪三千珠履座如雲¶
猶憐射獵平原后彩筆拈詩過夜分¶
金鎖花深醉玉壺緑沈苔卧伴雕弧爭傳都尉晨風曲¶
自寫將軍落照圖轉戰頻年屯涿鹿禽生遥夜出飛狐¶
長纓不道終郎懦躍馬蕭關日未晡(李善/丹青)¶
<pb:KR4e0218_WYG_058-13a>¶
　　　同賀伯闇集蘇叔大聽謝孫兩孺子歌曲作是¶
　　　　夕賀遂以獲雋歸¶
曲巷濃春到竹扉羊求相過並忘機尊前月似羅浮出¶
座上雲偏碣石飛花院管絃流翠幄棘垣燈火動朱衣¶
慈恩百尺青霄外姓氏晨看徹帝畿¶
　　　曽人倩春日移居招同諸君夜集余偶以他燕¶
　　　　不赴賦謝此章¶
韋曲西南大隠留卜居春日近龍樓金門詔許東方待¶
<pb:KR4e0218_WYG_058-13b>¶
玉殿書將太乙讎栁色甘泉移砌上花香平樂過床頭¶
羣公正引揮毫興愁絶青絲絆紫騮¶
　　　奉贈大學士馮公¶
當年曽謁大馮君皁蓋飛揚瀫水濆華國更傳中秘草¶
名家誰嗣太𤣥文香浮赤舄唐宫霧燭引緋袍漢殿雲¶
解道鳯池霞色滿餘波長借白鷗羣¶
　　　夜遇蔡𢎞父館中呼盧戲贈時蔡將買妾長安¶
屈指新豐散酒徒長燈明月蹔呼盧關東意氣慙吳質¶
<pb:KR4e0218_WYG_058-14a>¶
洛下風流羨蔡謨翠縷同心金是屋青絲垂手玉為壺¶
曲江花事輸年少一載嬋娟向五湖¶
　　　王文學以忠八十餘徒步入燕訪大學士趙公¶
　　　　而神明茂甚詩以壯之¶
五字新詩一釣綸攜將帝座問星辰聊行雪裏山隂道¶
肯逐風前洛下塵大厦萬間依梓里危樓百尺近楓宸¶
無嫌掃葉王生耄結襪猶能重相臣¶
　　　送屠田叔之七閩¶
<pb:KR4e0218_WYG_058-14b>¶
抗手春明話别離為君重賦七閩詩官曹鹽鐵酬文學¶
佛寺金銀卧武夷目斷紫騮紅杏苑歌殘黃鳥緑楊枝¶
側生飽啖楓亭下可忘京華識面時¶
　　　應揮使招集坐中北樂侑觴賦謝¶
燕寢清香散鶴羣玳筵霞色坐絪緼蹁躚舞袖花間出¶
嘹喨歌喉竹下聞旅夢乍迴燕邸月鄉心猶共越谿雲¶
憑高試望東南氣燦爛明星拂劒文¶
　　　錢參戎移任北平二首¶
<pb:KR4e0218_WYG_058-15a>¶
飛將新移右北平度遼橫海舊知名珠弓射日千鵰避¶
玉帳連雲萬騎鳴羽檄晝馳平樂館鐃歌春滿受降城¶
曽聞異日東征績半夜天山已結營¶
一劒凌空舞雪花雙旌揺日動龍蛇從來驃騎能憂國¶
未滅匈奴肯顧家苜蓿城邊吹篳篥燕支山下奏琵琶¶
大標銅柱祈連外第一凌烟摠浪誇¶
　　　王通侯世叔以新刻詩草見貽卒業賦二首¶
奕葉金貂大海濆風流王謝舊無羣清標突兀麒麟畫¶
<pb:KR4e0218_WYG_058-15b>¶
彩翰飛翔鸑鷟文勑勒歌成才冠世燕然銘就氣凌雲¶
寧知逸少將軍貴搦管千花拂練裙¶
年少登壇笑伏波飛章雲錦粲明河大揮隴右屯田疏¶
重製伊州出塞歌謁帝華筵聞杕杜懷人清興入藤蘿¶
翩翩白馬燕臺暮頻許荆高挾筑過¶
　　　寄李逸人李好談長生别余入咸陽自云將煉¶
　　　　藥終南與人世絶¶
黃河遥望盡飛沙一别難尋漢水槎白苧閒過韋曲栁¶
<pb:KR4e0218_WYG_058-16a>¶
青萍狂狎杜陵花長生籙在顔終駐太乙丹成髩未華¶
寄問旗亭耕種叟荒原曽熟邵平𤓰¶
　　　送鍾太學天毓歸越省其尊人觀察公¶
驪歌不斷夕陽樓又折黃花賦逺遊六館諸生驚翰墨¶
三河羣少羨風流朱衣上國誰青眼彩袖高堂正白頭¶
歸去若耶西子近絲韁煩為片雲留¶
　　　奉贈大司徒蒲坂楊公二首¶
當年袍笏借南宫片刺曽勞答孔融世德摠傳䨥八座¶
<pb:KR4e0218_WYG_058-16b>¶
家聲遥羨四三公芻飛絶塞軍儲盛粟輓長淮帝眷雄¶
自媿銜知年少日蒲梢憔悴太行東¶
三朝出入珮雙龍四岳諏諮近九重社稷勛勞周太宰¶
川原籌畫漢司農朱旗代北邊烽静絳帳關西世澤濃¶
廿載長安聊再入不禁風雨敝芙蓉¶
　　　中秋夜大學士趙公招集待月賦謝¶
長廊秋色轉斜曛握手平津上客羣酒出天厨容並醉¶
羮調帝座許平分黃金城闕籠香霧白玉樓臺挂彩雲¶
<pb:KR4e0218_WYG_058-17a>¶
酣醉莫辭過丙夜清輝蘿薜已紛紛¶
　　　中秋先一夕同呉允兆周元父集宋西寧園亭¶
　　　　翫月申旦即席分賦得郊字¶
秋半園林易水郊郇厨頻出大官殽茒堂一葉霜華下¶
桂殿千花月色交極目蟾蜍初展鏡驚心烏鵲未安巢¶
清光儻為侯門駐後夜重攜上客敲¶
　　　秋日王太學行父招同顧朗哉顧靜父李叔操¶
　　　　李本建袁微之魏穎超汪明生王資敬集長¶
<pb:KR4e0218_WYG_058-17b>¶
　　　　安西曲¶
碧瓦朱甍大道傍招邀臺館尚華陽壚頭擊劒多燕俠¶
澤畔抽毫是楚狂露黯翠梧頻換色風酣紅芰亂飛香¶
疎簾清簟人間世賭墅憑誰敵謝郎¶
　　　中秋後一夕蘇叔大招同汪公幹胡昌世區德¶
　　　　符攜尊步月西長安遇趙汝元兄弟痛飲達¶
　　　　曙¶
一尊星斗挂長空良夜招攜桂樹叢玉鏡尚圓千里外¶
<pb:KR4e0218_WYG_058-18a>¶
瑶臺同望九霄中高林墜露驚棲鳥逺塞飛霜落斷鴻¶
廿載素娥成逺别天香零落廣寒宫¶
　　　蔡立夫素不事麯蘖入都下忽以酒人名每一¶
　　　　舉觴輒酣暢累日夜乃醒醒則復呼酒酒已¶
　　　　復醉或至經月始復常自名連環飲得歌者¶
　　　　苗鳯時置屏障間相酬酢余甚高其風格戲¶
　　　　贈此章¶
擊筑燕臺興轉狂離騷讀罷思飛揚經時曲阜邀從事¶
<pb:KR4e0218_WYG_058-18b>¶
盡日糟丘卧太常帳裏玉簫傳鳯吹筵前珠履集龍陽¶
竹林風致看垂盡儻許頻過白面郎¶
　　　何長卿至自南都技益精絶賦贈此章¶
一擲千金散彩雲愀然長嘯大江濆生花驟入銀鈎夢¶
倒薤俄成玉筯文帝命靈篇傳七緯人誰竒字話三墳¶
𤣥亭十載清吟斷為汝重題白練裙¶
　　　汪象先伯仲招遊城東阮姬館即席索詩題壁¶
　　　　間¶
<pb:KR4e0218_WYG_058-19a>¶
落魄長安思轉豪新聲同聽鬱輪袍看花悞入林中竹¶
(姬阮/姓故)採藥迷行洞口桃(亦劉/阮事)小玉橫釵頻擁髻阿環持¶
硯伺揮毫(妓名/&KR0806;瓊)酣歌剩發青蓮興莫遣汪郎笑二毛¶
　　　汪象先復邀集阮氏明月樓¶
羸馬東郊不厭狂坐攜豪興入平康觀風上國來呉季¶
(坐中呉/生善歌)待月前溪遇阮郎石上桃花迷對奕壚頭竹葉¶
照飛觴青衫漫濕潯陽泪一曲琵琶萬恨忘¶
　　　長安秋暮¶
<pb:KR4e0218_WYG_058-19b>¶
萬户西風急暮砧錢塘秋色夢中尋毫端漫詫相如璧¶
槖裏誰操郭隗金長信宫寒雲漠漠華陽社逺日沈沈¶
登高且逐黃花醉遮莫霜華入髩心¶
　　　陳太史孟常過訪¶
環珮翩翩洛下逢越溪猶記舊芙蓉琱弧百中長懸虱¶
寳劒雙飛欲化龍載筆西清霞縹緲讎書東觀日從容¶
高樓肯作陳登卧大闢翹材傍九重¶
　　　壽李惟寅五秩初度八首¶
<pb:KR4e0218_WYG_058-20a>¶
紫氣清秋駐玉宸蒼生華夏頌經綸三千刼外懸弧客¶
五十年中仗鉞人文彩聲名符鸑鷟丹青圖像照麒麟¶
崧高突兀生申後誰復成周話降神¶
樓臺十二靜飛沙帶礪山河柱國家映日堦蓂呈五葉¶
(公以暮秋五日初度/越三日乃為重九)先霜籬菊綻三花紛紜瑞鶴遊蓬¶
島蹀躞名駒聚渥洼虎帳麟袍天北極人生何處覓丹¶
砂¶
黃菊初開玳瑁筵羣仙齊降大羅天登龍預報重陽日¶
<pb:KR4e0218_WYG_058-20b>¶
躍馬才過半百年北府聲歌傳出塞西堂名勝鬭凌烟¶
貂蟬肯挾元侯重五夜花生巨筆前¶
十萬材官大將旗安危南北髩毛知青萍錯落談兵夜¶
白羽飛揚誓衆時雁塞爭傳都尉曲雞林頻誦拾遺詩¶
(李白亦拜左拾遺惟寅/新集名青蓮閣草故云)烽烟淨濯榆關外贏取天河作¶
酒池¶
廿載隂山懾大名天驕消息斷龍城長驅蜃鱷扶桑界¶
盡宿貔貅細栁營疎勒勛勞班定逺先零籌策趙營平¶
<pb:KR4e0218_WYG_058-21a>¶
由來文武中朝憲一頌聊煩吉甫評¶
登壇才氣冠時髦橫槊風流擅彩毫喬梓家聲雙鳯躍¶
孫枝門望八龍豪(公諸孫正/得八人)青油幕䕶淮山桂赤玉盤¶
行閬苑桃尚記少年裘馬事西園旬日醉葡萄¶
北海筵中醉未停南皮社裏嘆飄零青衫白璧聨燕市¶
(余與惟寅嘗合所/作詩為聨璧編)紫綬黃金壓漢庭宇宙同盟三十載¶
江河齊算八千齡赤松少俟功成候把袂驅羊入翠屏¶
海岳風期聚草萊江山文藻半莓苔獨看魯國靈光殿¶
<pb:KR4e0218_WYG_058-21b>¶
長峙燕關碣石臺射虎縱橫當世略雕龍淪落異時才¶
朱絃久絶雲門調一為鍾期次第裁¶
　　　送汪象先還歙中余將卜居秣陵象先訂余買¶
　　　　宅杏花村同以明嵗秋晩¶
青萍長夜舞離筵緑綺猶將别路彈㟁夾丹楓雲外寺¶
江鳴黃葉雨中船鄉心半咽驪駒外客夢孤飛雁陣前¶
攜手杏花原上約鳯凰臺月幾迴圓¶
　　　同王行父呉允兆沈孺休李本建魏穎超汪明¶
<pb:KR4e0218_WYG_058-22a>¶
　　　　生李叔操集惟寅宫保第得飛字¶
玳瑁筵開半褐衣侯門猶憶故山薇當尊紫氣函關落¶
繞座青霞碣石飛客醉南樓秋浩渺兵談北府夜霏微¶
中天試望長庚色燦爛晴光徹帝畿¶
　　　趙相國齋中芍藥盛開即席賦¶
春色長安尚未䦨平津西第近金鑾瓊林種就三珠樹¶
玉砌粧成七寶欄露浥朱唇霞競吐風迴粉面月初團¶
調羮況值台垣暇百遍休辭大白殘¶
<pb:KR4e0218_WYG_058-22b>¶
　　　同王水部蔡祠部袁儀部集高比部正父邸中¶
　　　　同賦兼送正父南還(時正父以恤/刑暫歸南海)¶
一騎遥衝雨色來金門曽念舊蒿萊含杯四座俱仙吏¶
授簡三曹各賦才紫氣豐城看射獄丹砂勾漏待登臺¶
春光倘憶成都客人日詩篇海上裁¶
　　　再用前韻送正父¶
斜日蒼涼轉翠苔一樽秋色指蓬萊西山林葉儀曹興¶
(柳子厚有秋日遊西山詩/蔡袁兩君皆嘗為儀部郎)東閣梅花水部才(王君/水曹)璧睨¶
<pb:KR4e0218_WYG_058-23a>¶
秦庭仍舊邸金殘碣石豈空臺南征何限登臨句四百¶
峰頭取次裁¶
　¶
　¶
　¶
　¶
　¶
　¶
<pb:KR4e0218_WYG_058-23b>¶
　¶
　¶
　¶
　¶
　¶
　¶
　¶
　少室山房集巻五十八¶
