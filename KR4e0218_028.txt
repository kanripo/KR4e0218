# -*- mode: mandoku-view; -*-
#+TITLE: 少室山房集
#+DATE: 2015-08-25 00:26:25.993810
#+PROPERTY: ID KR4e0218
#+PROPERTY: BASEEDITION WYG    
#+PROPERTY: JUAN 卷二十八
<pb:KR4e0218_WYG_028-1a>¶
欽定四庫全書¶
　少室山房集巻二十八¶
　　　　　　　　　　　　明　胡應麟　撰¶
　　七言古詩十五首¶
　　　宋榻蘭亭趙文敏臨本真蹟歌¶
永和九年歲癸丑典午衣冠盡南走臨池崛起王右軍¶
萬古乾坤落書藪江東勝槩標蘭亭軒窻亂疊羣山青¶
流觴曲水修禊事一樽隨意酣沉冥道服逍遙坐亭子¶
<pb:KR4e0218_WYG_028-1b>¶
認是當年㑹稽史尋山玩水不解愁屢向人前誇樂死¶
含毫是日如有神飛天厯厯來仙真崢嶸隻字啟八法¶
快劒長㦸劘星辰諸賢詞翰盡壓倒興公虵足徒夭矯¶
垂頭大令甘罰觥奕葉瑯琊傳至寳雲礽智永歴辨才¶
屋梁伏檻叢蒿萊文王百計命蕭翼逡巡玉匣沉泉臺¶
餘子紛紛競摹勒掌指烟煤半狼藉率更棐几撫硬黄¶
來世爭傳定武石勝朝妙蹟仍浮屠北禪老僧秘若無¶
吳興轉乞獨孤本十三跋語題長途窮年兩腕追步伐¶
<pb:KR4e0218_WYG_028-2a>¶
牝牡驪黄較絲髮雙雕比翼翔太空勢極扶搖貫閶闔¶
此&KR1505;舊榻真宋前五字未損湍流天奚潘墨瀋儼如漆¶
澄心素札鋪純綿朅來燕市褁敝篋瞥見寰中眼雙熱¶
傾囊購得置案頭不減西方貝多葉龍盤鳯翥何紛披¶
三百餘字字字飛乾坤萬古但一帖含毫落筆皆天機¶
呉興臨本推冢嫡中郎虎賁貌如壹誰哉帖尾聯王羊¶
展巻狂呼勝和璧古今二絶偕遭逢茒齋氣色干長虹¶
将無一夕雷電入六丁下索還鴻濛沉吟却憶永和世¶
<pb:KR4e0218_WYG_028-2b>¶
舉代清談誤真際虚聞一統儷漢唐大業三途驟凌替¶
猶餘八法懸髙旻墨池滉漾雄千春漢文唐律遂鼎峙¶
至今免誚秦無人腐儒徃徃嗤小技賢刼疇令重晉氏¶
歐虞薛褚匪上乗吳興入室世無異一觴一咏樂奈何¶
醉來故帖重摩挲恍入山隂坐修竹拍浮流水觀群鵞¶
　　　王元琳伯遠帖真蹟歌¶
自從兵入宣和殿晉人真蹟世罕見二王之外尤無聞¶
胡乃此帖傳王珣四十二字鬭竒絶字字精芒射天闕¶
<pb:KR4e0218_WYG_028-3a>¶
蕭踈逸宕轉姿態牝牡驪黄半明滅當年宣武稱黑頭¶
誰其大筆東亭侯至今江左僅兹帖如椽恍忽存風流¶
錚錚伯遠𨽻書譜妙蹟宣和曠今古右軍大令俱塵埃¶
靈光一柱猶蒿萊九百餘年秘雲笈暗中神鬼互呵斥¶
何論寳玉與大弓茅齋白日飛長虹¶
　　　顔魯公祭姪草歌(有序/)¶
　　　　呉興跋禊帖謂右軍書蘭亭是已退筆因其¶
　　　　勢而用之無不如志兹其所以神也今蘭亭¶
<pb:KR4e0218_WYG_028-3b>¶
　　　　不可見矣魯公祭季明文其筆鋒退盡者披¶
　　　　攬真蹟呉興數語宛然若為兹帖傳神惜當¶
　　　　時困學齋中何以不令一覩也¶
漁陽播亂飛黄塵旄頭月黑纒妖氛常清血戰棄全陜¶
二十四郡虚無人平原魯公眦雙裂一麾猛氣雄三軍¶
疾呼河北倡忠義普天率土知君臣帝心未滅安史禍¶
杲卿碎舌投天津巢傾卵覆季明死舉宗三百遭坑焚¶
烏鳶飽食螻蟻妬毒痡四海同酸辛魯公惋憤掩胔骼¶
<pb:KR4e0218_WYG_028-4a>¶
哭兄哭姪嘘愁雲生平正氣塞宇宙淋漓一帖猶千春¶
乾元元年歲戊戌昊蒼有意開斯文摛章吮筆筆欲舞¶
墨池一派流天真肝腸寸寸委波磔縱横䟤跋超羣倫¶
長風巨浪鼓淜澎泰山喬嶽盤嶙峋夭矯虬龍赴幽壑¶
繽紛鸞鵠翔髙旻十行遒婉尚含怒五行浡鬰逾生嗔¶
卒章沉痛徹心髓恍疑汲塚窺三墳如椽一掃二百六¶
一言一字皆千鈞卽令塗抹逈姿態西施傾國加雙顰¶
當時魯公豈匠意精誠烈烈懸風斤相傳一草厯元宋¶
<pb:KR4e0218_WYG_028-4b>¶
太空磊落垂星辰二陳跋語差可玩文家待詔彌津津¶
鮮于困學傳累世即今妙蹟來江濆凌晨攬誦䜿毛髮¶
齋頭什襲藏家珍君臣大義貫星日矧兹八法尤通神¶
作歌鄭重寄仰止墨林萬古颺清芬¶
　　　米南宫誤恩帖歌¶
張顛老死米顛出好手中原鬭狂逸南唐寳石作研山¶
三十六峰舞寒碧低頭拜石石不語袍笏&KR0008;跚笑兒女¶
一朝把換薛公鶴泣向蟾蜍泪如雨興來刷筆掃孤憤¶
<pb:KR4e0218_WYG_028-5a>¶
十萬材官破堅陣青城俠客揮劒鋒夜义飛天雲霧中¶
宣尼常笑由也喭顛也淋漓逞豪健此帖數字亦怒張¶
兒駒泛駕不可當五百年來米顛子絶倒當年顛長史¶
鍾王節制安事此(宋人送南宫有名滿天下之稱或疑/米不足當者曰二十年來何處不省)¶
(有米顛/子耶)¶
　　　題李龍眠二十七祖圖歌¶
丹青國手吳道𤣥眼空萬古當開元沿流晚季六法盡¶
中興十指傳龍眠何人攜此&KR1505;佛祖遍羅列馬鳴衆大¶
<pb:KR4e0218_WYG_028-5b>¶
士歴歴具顛末袈裟挂膝右肩袒妙相人天儼對越二¶
十七祖僅九幀十八應真徒耳聞云是吳儂利厚值輿¶
圖剖析成三分朱門貴戚萬與栁募置齋頭數各九蘭¶
隂措大拚鼎足盡典商彛鬻漢卣瓦棺寺壁畫久亡僧¶
繇衛陸俱渺茫荆關遞得山水趣誰持大筆描空王參¶
差絹素裂強半魚口横紋欲糜爛人言畫理出唐世遠¶
即楞伽近靄瓘即今宋代寜庸工龍眠繪事真人龍諸¶
天帝釋尤冠絶青獅白象行虚空阿難陀下九尊宿一¶
<pb:KR4e0218_WYG_028-6a>¶
一披圖認睂目或眠樹底修四禪或坐林中斷五欲或¶
拈聖果菴没羅或把靈花給孤獨或看澗壑浮清漣或¶
聽岩巒墜飛瀑或從長爪證縁覺或遇獰牙騐調伏或¶
開甘露廣法門了了根源繪身毒憶昔李侯盤礴時胸¶
中壮氣横須彌大千世界攝毫翰狂墨亂洒天迷離逡¶
巡群祖真相出虎頭金粟爭神竒惜哉賈䜿巧壟斷吉¶
光片羽猶分持復憶龍眠好畫馬筆力曹韓較多寡¶
驪黄注想馬胎入足墮泥犁若飄瓦以兹懴悔寫佛門¶
<pb:KR4e0218_WYG_028-6b>¶
丹青燁燁留乾坤香燈高閣互供養天龍八部如雲屯¶
乃知古德真善誨隻語單詞係成毀祇今名蹟六百秋¶
夜夜光芒䕶神鬼二十七宗瞥眼過東土祖師來達摩¶
面壁形模竟何以寰中試見龍眠李¶
　　　題趙千里真逸圖歌¶
吳郎示我真逸圖生綃半幅雲霧裂高堂挂之夏六月¶
䬃䬃寒風墮林葉縱横亂瀑墜髙崦千峰萬峰路明滅¶
峰回路轉天欲盡似有孤亭架木末其下巨石盤長松¶
<pb:KR4e0218_WYG_028-7a>¶
楓丹栗黄秋事濃松間講易三兩翁秦時四皓鬚睂同¶
一翁擊阮一坐嘯其一恍似東園公斟酌兹圖定誰筆¶
神品錚錚世無匹細看樹石用勾法人道王維字摩詰¶
或言近出趙千里徃徃抽毫弄金碧嗚呼王趙不可作¶
縱復天工繄誰識須臾暝色來朱欄耳邊潏潏來飛泉¶
吾将追逐黄與綺坐占孤亭號甪里¶
　　　題李唐雪山遊騎圖歌¶
隂崕凍雪霾亂石誰其畫者李唐筆萬仞寒山挂崒嵂¶
<pb:KR4e0218_WYG_028-7b>¶
恍見當時大斧劈何人布裘褁竹笠欵段婆娑入高壁¶
後有蒼頭挈雙屐太華路南望咫尺欲陟其巔叩拘翼¶
帝座罘罳儼呼吸十二瓊樓衆仙集鶴氅繽紛互長揖¶
白晝乗風繞八極我欲從之路昬黑未滿丹臺謫來籍¶
策蹇言歸故井邑㶚陵橋頭句堪覓¶
　　　題趙承㫖野岸呼舟圖歌¶
髙堂飛瀑十丈寒青山四面浮朱欄繞砌霜楓墜紅葉¶
恍忽城居在林樾吳興畫手真傑特人巧天工擅開闢¶
<pb:KR4e0218_WYG_028-8a>¶
細看此水與此石非畫五日即十日紫衣抱膝坐渡頭¶
蒼頭弛擔遙呼舟清溪萬頃隔孤棹隔崦人家落斜照¶
山深樹黑逕險﨑石床天畔雲迷離歸樵谷口冉冉入¶
似有柴門挂蒼壁標題軸尾了可尋集賢學士孟頫臨¶
今古令人嘆三絶惜哉二字遭鼠齧(承㫖名爲/䑕囓幾半)¶
　　　題黄公望西泠烟靄圖歌¶
大痴老人黄子久塗抹丹青號名手名呼大痴畫不痴¶
此圖氣韵尤淋漓危峯突起矗霄漢迤邐横岡折層巘¶
<pb:KR4e0218_WYG_028-8b>¶
其下澄湖八萬頃金碧樓臺挂天半芙蓉及菡萏艶色¶
何紛披恍如若耶溪並浴千西施飛鷗明滅傍沙際挾¶
雌抱子羣翔飛第六橋南入靈隱此去南屏尚多景岳¶
王墓倚金沙灘竺色三天浮髻鬟隔崦人家夕陽落破¶
帽騎驢出東郭尋詩何處攜絲桐美人遲我飛來峰¶
　　　題黄監桞塘禽鳥圖歌¶
五朝畫筆推黄荃徐熙之後昌友前禽魚花鳥落掌指¶
即今繪事仍流傳十畝方塘浸寒碧髙栁繁隂弄斜日¶
<pb:KR4e0218_WYG_028-9a>¶
夾堤荷葉青連錢翠蓋亭亭萬粧出蒹葭藻荇翻縞帶¶
隱映清波漾盤石沙頭浴鷺拳八九石上雙鷗儼相識¶
魚蝦潑刺明鏡中迫視渾疑手可拾黄鸝紫燕語深樹¶
㸃綴精神著顔色臨池誰喚王右軍池頭一白俱鵞羣¶
大鵞仰吭鳴向人小鵞數十何紛紛天時淑風清氣媚¶
野鶩家雞各求配一雄前引衆雌後宿食飛鳴宛成隊¶
嗟嗟荃也得妙理意匠經營入無始揮毫衆羽倐生動¶
造化真機在十指爾時徐熙亦化工兩賢相阨悲途窮¶
<pb:KR4e0218_WYG_028-9b>¶
祗今無論黄監手雜埒趙(闕/)¶
　¶
　¶
　¶
　¶
　¶
　¶
　少室山房集巻二十八¶
