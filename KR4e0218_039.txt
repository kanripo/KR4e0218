# -*- mode: mandoku-view; -*-
#+TITLE: 少室山房集
#+DATE: 2015-08-25 00:26:26.191944
#+PROPERTY: ID KR4e0218
#+PROPERTY: BASEEDITION WYG    
#+PROPERTY: JUAN 卷三十九
<pb:KR4e0218_WYG_039-1a>¶
欽定四庫全書¶
　少室山房集巻三十九¶
　　　　　　　　　　　　明　胡應麟　撰¶
　　五言律詩七十一首¶
　　　吕梁阻風呈徐使君¶
彭城遥騁望突兀見黄樓驟雨悲泥滑狂風畏石尤千¶
山攢地出一水抱天流羨殺徐車騎干旄控上游¶
　　　寄李景穎¶
<pb:KR4e0218_WYG_039-1b>¶
一騎長干去千花簇珮環尋仙句曲洞作吏秣陵關鳳¶
吹金門寂龍旟玉座閒寧知鬭棋夕夢入爛柯山¶
　　　贈王生¶
不假茒為杖偏宜杏作林五龍扶蹻逺一虎住菴深古¶
洞探瑶笈名山㺯玉琴丹砂勾漏滿計日化黄金¶
　　　夜集王太僕聴歌¶
列炬明粧出寒宵興未涯翠翹偏束鳳青鬂儼塗鴉艷¶
艷珠揺月亭亭玉照霞細聴桃葉曲身在騎曹家¶
<pb:KR4e0218_WYG_039-2a>¶
　　　寄王山人¶
役役浮生老誰同戰勝肥生涯南畆秫世事北山薇短¶
笛吟蒼靄長鑱斸翠微異時眠帝座星斗動龍旂¶
　　　送黄生六治還灤州¶
翩翩江夏客才望世無羣旅興殘春雪歸心促夏雲吳¶
歌新白紵楚黛舊紅裙惆悵平康陌芙容折劍文¶
　　　佛日少傅趙公設供齋頭兼抱新誕兩郎君出¶
　　　　拜紀以小詩¶
<pb:KR4e0218_WYG_039-2b>¶
綺閣仙雲曙黄扉佛日晴隋珠雙照夜趙璧互連城學¶
語翻多態迴眸欲寄情異時符抱送花萼照蓬瀛¶
　　　胡静父邀集齋頭賦¶
拚作扶笻過誰言病未能長吟飛緑醑劇語墜青燈射¶
䇿空三殿傭書遍五陵十年湖海夢行脚愧孤僧¶
　　　野寺古槐奇絶亭亭如車蓋四望皆同樹身屹¶
　　　　立丈許其顛折為五枝折處寛平可四人箕¶
　　　　踞坐余挈胡茅兩生散髮豪飲其中日暮乃¶
<pb:KR4e0218_WYG_039-3a>¶
　　　　下¶
古樹空王宅重來一抱琴清隂浮廣殿黛色挂遥岑薄¶
暮凉風動先秋皓魄臨南柯塵夢斷千劫䕶叢林¶
落落蒼鱗皺亭亭翠幄懸百圍全蔽日千尺競參天老¶
榦巢孤鶴踈枝咽亂蟬漫誇丞相宅瓔珞梵臺前¶
　　　過吳生夜飲作方徐茅王諸少同集¶
落日襄陽道閒來醉叵羅狂夫能劇飲稚子亦清歌巻¶
幔當紅藥移燈就緑蘿平生雙白眼花底暫婆娑¶
<pb:KR4e0218_WYG_039-3b>¶
偶挾荆髙伴過從趂晩凉飛觴臨廣陌秉燭坐虚堂萬¶
事消詩癖孤踪劇酒狂興來頻散髮宇宙入髙陽¶
　　　題黄隠君静軒冊¶
青山鹿門宅大隠自何年密竹披三逕長松羃四筵鯤¶
鵰秋偃息魚鳥暮留連曳杖南鄰客時時問太𤣥¶
　　　夜集黄燮卿言别時余将暫入都門¶
紫陌居相亞𤣥亭路不遥攜琴斜照落擊筑斷虹飄逸¶
興舒河朔離心怯灞橋拚成千日醉徒御發深宵¶
<pb:KR4e0218_WYG_039-4a>¶
　　　寄李逸人¶
自得丘中樂閒居鬢欲皤青精鄰叟共白墮野人過緩¶
步依松竹長吟向薜蘿漫愁歸路濕湖上有漁蓑¶
　　　贈月仙為蔡茂才¶
問竹來朱户如花出玳筵飛觴霞外客鳴珮月中仙艷¶
色蟬光墮佳期兔魄圓相攜廣寒榭長夜奏鈞天¶
　　　贈陳生即席¶
咄咄陳生在相逢尚黑頭風傳中散弄月照廣寒遊織¶
<pb:KR4e0218_WYG_039-4b>¶
屨長楗户擔簦不卧樓醉來雙眼白未懾武安侯¶
　　　贈支山人¶
早挾長桑術青囊不記年懸壺居小市擊筑問髙天逸¶
興燕臺上狂歌漢闕前将因被裘客歸釣洞庭鯿¶
　　　贈楊生叔嘉¶
宛爾清揚客翩翩玉不如看花晴曳屩擲果暮迴車意¶
氣紅顔外聲華緑鬢餘即今逢逸少白練為誰書¶
　　　座中有名蓮萼者持扇乞題即席賦¶
<pb:KR4e0218_WYG_039-5a>¶
爛漫芙蓉色居然似六郎朝雲團翠蓋夜月舞紅裳景¶
奪前溪麗香飛太液長空令李供奉極目紫騮傍¶
　　　鄧逺遊以八章見贈推挹過當奉報二詩¶
有美青雲客才華蔚鄧林中原馳㨗足上國締同心磊¶
落千言賦飛揚七步吟寥寥燕市筑一擊為知音¶
屈指詞塲彦翩翩意未降過江原第一華國定無雙稍¶
結名流襪終搴上将&KR1242;生花寧夢寐五夜筆如杠¶
　　　送胡将軍之遼左¶
<pb:KR4e0218_WYG_039-5b>¶
片雨都門霽飛花照别筵舊持横海節新隸伏波船鼓¶
吹漁陽外旌旄鴨緑前歸來歌杕杜金印出甘泉¶
乍拂千金劍仍為萬里行長纓紓北望大纛賦東征鉅¶
鹿雲連塞盧龍雪照營春風薊城畔獵獵動飛旌¶
　　　胡鴻臚五十舉子詩以賀之¶
書來滄海上喜色耀門闌天闕珠呈樹堦庭玉照蘭紗¶
廚迴霽色繡褓怯春寒冉冉凌雲翮無憂暮景闌¶
　　　題陳山人畫松二首¶
<pb:KR4e0218_WYG_039-6a>¶
半壁嵐光潤髙堂露色濃寧同居士隠不受大夫封翠¶
羽疑藏鶴蒼鱗欲化龍何年值韋偃洒墨傍孤峰¶
懸崕一千尺誰寫碧絪縕直幹遥撑雨疎枝亂拂雲天台¶
寒影落靈谷夜濤聞恍惚蕭郎管狂揮白練裙(蕭子雲書如/孤松一枝)¶
　　　王至卿乗輿見假賦謝并期試事入長安¶
燁燁青油幰平分片諾中乗輿勞鄭相藍轝狎陶公未¶
擬驅金犢寧須跨玉驄燕臺百里近六翮趂天風¶
　　　寄李長史¶
<pb:KR4e0218_WYG_039-6b>¶
一為珠履客十載滯邯鄲此夜叢臺月應同易水寒壯¶
心猶躡屩華髮漸盈冠幾度黄梁熟盧生夢未闌¶
　　　王生母六秩乞詩¶
燦爛支機色華筵瑞靄籠星橋寧駕鵲雪案祇丸熊玉¶
洞三芝紫瑶池萬樹紅劇憐雙彩袖膝下舞黄童¶
　　　送易山人¶
老作平津客囊金出塞多千花離紫陌一葦度黄河釡¶
泣歸時夢盆傷醉後歌東籬秋咫尺掃榻向藤蘿¶
<pb:KR4e0218_WYG_039-7a>¶
　　　題郭金吾册¶
金吾行樂地瀟洒接蓬萊玉樹雙莖長瓊花四座開晴¶
光揺院落春色遍樓臺一夢羲皇杳池鷗莫浪猜¶
　　　王至卿借騎入長安賦謝¶
未遘中涓訪猶勤上駟來壯心懸伏櫪逸足借登臺䟤¶
跋看龍種飛騰羨駿才天閑雲五色矯首見蓬萊¶
　　　題韓節婦巻¶
蚤遂殞身願都忘剔目愁結褵才六月懸帛已千秋大¶
<pb:KR4e0218_WYG_039-7b>¶
節氷霜擅貞心鐵石留祇應連理樹一夕冢前抽¶
　　　賀人得雌并慰之¶
春色畫簾中衾裯瑞靄籠蘭肌初浴雪蕙質乍含風夢¶
豈熊羆異苞應鸑鷟同連翩燕姞夢孔釋下遥空¶
　　　同王行父管建初汪公榦謝彦雲集區太史館¶
　　　　即景分賦余得盆中紫茄¶
寧知草莽質邂逅入金門湛露晨披葉仙霖夜沃根桃¶
緋殊度索𤓰紫羨崑崙却笑於陵客攜鋤傍帝閽¶
<pb:KR4e0218_WYG_039-8a>¶
何來天禄畔繞砌列嘉蔬𤣥圃刪雲種青門抱月鋤含¶
苞花爛漫綴實樹扶踈一飽堪晨夕那能賦衆狙¶
　　　送郭尉之河南即席賦¶
瀲灧芙蓉幕君權一尉行官衙漳水岸帝苑洛陽城寶¶
劍衝星發銀筝抱月鳴黄花薊門市滿掬照離情¶
　　　挽陳太夫人孝㢘仁夫母也¶
一夜青鸞札流黄罷錦文去逢瑶水使歸伴玉華君楚¶
珮俄捐月秦簫暗拂雲那堪北堂畔風木驟紛紛¶
<pb:KR4e0218_WYG_039-8b>¶
　　　挽胡太夫人為太學瀫元賦¶
丸熊聞淑媛跨鳳逐仙娥晩日凋蘭蕙寒風廢蓼莪珮¶
環新玉闕機杼舊銀河躑躅春暉恨霓裳隔大羅¶
　　　送趙參軍¶
矯矯平津客林間識仲容傳家留一鶴入幕佩雙龍樹¶
色遼城近花香漢殿重尚期明月下憶汝汎芙蓉¶
　　　寄黄説仲¶
屢入參軍幕頻依上将幢華名今第五雋譽舊無雙倚¶
<pb:KR4e0218_WYG_039-9a>¶
馬才仍捷歌魚意未降經旬會偕汝千頃濯長江¶
　　　夀趙隠君¶
茒廬仍負郭户外緑隂重幾夜裁𤣥草頻年事赤松雙¶
溪雲墜笠四洞雪沾笻却笑龍門史低眉傳素封¶
　　　夀畢中翰太夫人¶
瀲灧西池酒笙歌擁百壺三珠呈海國片玉耀天都札¶
付青鸞否簫迎彩鳳無丹砂滿庭砌昨夜到麻姑¶
　　　送沈廣文之侯官¶
<pb:KR4e0218_WYG_039-9b>¶
日暮河梁畔歸帆趂北風一氊初就日雙劍舊如虹驛¶
路蒹葭外齋頭苜蓿中飄飄幔亭宴霞色近人紅¶
　　　送章博士之崑山¶
共作燕臺客君歸思欲狂雙鴻馳海㟁獨馬倦河梁故¶
國蘭苕近新齋苜蓿長崑岡偕片玉獻嵗到明堂¶
　　　送張生還四明¶
一樽殘嵗别揮手各凄然野凍層氷外山明積雪前貂¶
裘秦苑敝鳥迹漢京傳到日尋安道應維入剡船¶
<pb:KR4e0218_WYG_039-10a>¶
　　　感事二首¶
五畆荒猶客彷徨素髮侵年華趨老大詩思入沈深絶¶
域舟車夢危途劍㦸心飄飄灞陵雪無賴入衣襟¶
濫逐齊門好真逢蜀道難百憂攢鬢底孤憤疊眉端布¶
被翻霜薄綈袍綻雪寒蒼筤富春渚老盡釣魚竿¶
　　　題楊母冊為其子舍人¶
綸綍飛青瑣恩光下紫宸龍章雙闕耀象服九原新寶¶
籙傳金母珠襦映玉人惟應寸草念百結遶三春¶
<pb:KR4e0218_WYG_039-10b>¶
　　　期曹能始登岱二首¶
一尊髙館暮下榻意偏勤旅興窮燕雪歸裝促岱雲簫¶
傳雙鳳吹劍合二龍文何限賡酬事無令洛下聞¶
夙訂金蘭社聊辭玉筍班片帆同挂海雙屐互登山梅¶
栁争春發松蘿結夏攀天門和梁甫聲振白雲間¶
　　　送曹能始遊盤山¶
勝欲窮三輔幽仍問五盤輕裝凌曙色短褐耐春寒壑¶
窅雲全卧峯明雪半殘帝京樓殿近百里見朱欄¶
<pb:KR4e0218_WYG_039-11a>¶
　　　過楊不棄索其丹青適大雪盈尺即席題¶
怪底春城雪從君筆下飄飛花藏逺寺古樹折平橋驢¶
背吟方劇龍團興未銷倪迂倘留客清閟日相邀¶
　　　再賦¶
飄然逐朋好來過百花潭雪照藍田畫風生碣石談落¶
梅俄塞北飛絮詎江南極目招提上同雲遍鬱藍¶
　　　題夢竹巻為吳孝父山人¶
亭午華胥國翛然萬玉長吹簫疑嶰谷捩柁即瀟湘霧¶
<pb:KR4e0218_WYG_039-11b>¶
色偏籠座風聲半入廊何當挈劉阮斗酒日相将¶
　　　江村巻為吳太學題¶
新安江色近一曲抱村幽日暖蘼蕪岸風恬杜若洲亭¶
臺通鶴逕籬落繫漁舟四百灘頭路将因到子猷¶
　　　題張文仲母孀節巻¶
截髮甘扄户同心悵結褵百年蒿里夢五夜柏舟詩熊¶
膽含辛日鴛衾入夢時斑衣張仲在好為賦瑶池¶
　　　過皦生齋中即席題¶
<pb:KR4e0218_WYG_039-12a>¶
蕭然一凭几兀坐萬縁空舊茗猶含緑新梅半著紅山¶
疑摹北苑石擬贈南宫好覔金波句清尊後夜同¶
　　　别章敏學¶
青絲綰朱榼追送潞河潯寂寞窮途淚支離故國心晨¶
炊投古戍晩宿寄荒林何限浮雲色雙龍入夢深¶
　　　同徐文明六客集竹里館時余太學為主人¶
屈指春光半尋芳興未窮竹溪偕六逸花墅挾雙童劇¶
飲妨歸騎清歌落斷鴻遥看燕市月冉冉入簾櫳¶
<pb:KR4e0218_WYG_039-12b>¶
　　　入長安路逢徐文明蒼頭持新作見貽和答¶
輕寒策羸馬䠥&KR0887;向風塵筑問燕山社帆留潞水津浮¶
沈金騕褭飛動石麒麟縱目春明外花朝萬樹新¶
　　　過徐文明邸適陳長芳在坐作¶
欵段春風裏頻逰興獨狂抽毫尋孝穆卧榻對元方雲¶
似飛天姥霞疑挂石梁芙蓉雙燦爛乍夜夢干将¶
　　　載過曹能始時能始入長安余暮留齋頭翌日¶
　　　　題詩壁上¶
<pb:KR4e0218_WYG_039-13a>¶
夜掃陳蕃室春雲繡褥温敢言龍卧榻無復鳳題門西¶
笑非吾事南遷亦主恩長門會題賦漢武欲消魂¶
　　　胡静父攜盒過大槐寺作¶
拂曙青絲榼提攜潞水東為尋芳草色重到大槐宫老¶
榦排丹壑疎枝礙碧空黄梁炊漸熟千劫夢魂中¶
　　　野寺别于鳳鳴李惟朴兩生¶
尋幽來古寺霽色傍禪棲劍豈雙龍隔門難一鳳題夕¶
陽髙枕外新月亂帆西共惜天涯别何妨醉似泥¶
<pb:KR4e0218_WYG_039-13b>¶
　　　贈汪生¶
暫卸東山屐言乗汎海航遺書觀魯甸古樂問齊方白¶
㲲敧髙座紅粧醉曲房踏歌潭水畔人識姓為汪¶
　　　夀吳隠君希學七秩¶
君平曾寄蜀尹喜尚留秦杏植三千畆桃偷七十春壺¶
中長宇宙屐底半星辰白日飛雞犬無勞頌大椿¶
　　　再遊大慈岩三首(前巻遺去/遂補入)¶
仄徑攀蘿薜明霞挂石梁危崖常墮虎怪石盡成羊緑¶
<pb:KR4e0218_WYG_039-14a>¶
篠千林合青松半壑藏雲房遺象古恍惚見齊梁¶
不倦探奇足名山到處尋筍輿迴谷口蘿殿出雲心絶¶
壁千松挂髙空萬籟沈不知傅大士何代布黄金¶
逕草重重緑岩花處處紅猿聲山寺合鳥道石房通峭¶
峽行無際平疇望不窮世縁吾欲斷聳翮上天風¶
　¶
　¶
　¶
<pb:KR4e0218_WYG_039-14b>¶
　¶
　¶
　¶
　¶
　¶
　¶
　¶
　少室山房集巻三十九¶
