# -*- mode: mandoku-view; -*-
#+TITLE: 少室山房集
#+DATE: 2015-08-25 00:26:26.848222
#+PROPERTY: ID KR4e0218
#+PROPERTY: BASEEDITION WYG    
#+PROPERTY: JUAN 卷七十三
<pb:KR4e0218_WYG_073-1a>¶
欽定四庫全書¶
　少室山房集巻七十三¶
　　　　　　　　　　　　明　胡應麟　撰¶
　　六言絶句三十三首¶
　　　長夏閉關散髮高卧吟誦之暇時或焚香鼔琴¶
　　　　殊有羲皇之適信筆六首¶
開巻小酬歲月出門便畏風塵十洲三島遊客萬壑千¶
峯主人¶
<pb:KR4e0218_WYG_073-1b>¶
誰言名教樂地懶著沐猴衣冠午睡不知日落晏起欲¶
廢朝餐¶
科頭不出城郭散步或傍簷楹前身灌園處士今代閉¶
户先生¶
尼父六經日誦鄴侯四部時開領取千秋萬世從他九¶
棘三槐¶
小草自甘慚忸大椿終古逍遙不夢有莘五鼎高挂箕¶
山一瓢¶
<pb:KR4e0218_WYG_073-2a>¶
東郭飛花晏坐北堂芳杜晨興迴馭王陽自得絶裾温¶
嶠何能¶
　　　題畫四首¶
桃花夾水千樹栁色垂堤萬重何處數聲雞犬人家只¶
在前峰¶
南澗新篁雨過西嶺長松日斜散髮孤亭相對忘言一¶
巻南華¶
窻北寒光露滿籬東暮色雲低地僻黄花自採天空白¶
<pb:KR4e0218_WYG_073-2b>¶
酒誰攜¶
千嶺槎牙古樹萬峯搖落孤梅試問長安高卧何如剡¶
曲空迴¶
　　　端居述懷六首¶
千刼總歸眼底萬縁不入胸中散髮狂歌宇宙側身高¶
卧崆峒¶
朝見許由行遜暮看虞舜明揚黄屋翻成重累不如枯¶
坐禪床¶
<pb:KR4e0218_WYG_073-3a>¶
千古登壇大帥一時出塞諸侯試較兩家得失莫將毛¶
穎輕投¶
户外時時獰狗床頭日日晨雞可道敬通戚戚須知𤣥¶
靖栖栖¶
爛漫圖書自惜蕭條門户誰持莫笑枚乘年老遊梁剰¶
見佳兒¶
二女九男有底三公七貴無由架上乾坤萬巻毫端日¶
月千秋¶
<pb:KR4e0218_WYG_073-3b>¶
　　　園中四時歌¶
　　　　春¶
北郭尋芳冉冉西園載酒遲遲曉日含花紫燕春風繞¶
樹黄鸝¶
　　　　夏¶
午日隂隂枕簟凉風習習窻紗緑染芭蕉一丈紅舒菡¶
萏千家¶
　　　　秋¶
<pb:KR4e0218_WYG_073-4a>¶
偶約南鄰二客扁舟湖上從容不省停橈何處秋光萬¶
頃芙蓉¶
　　　　冬¶
白帢孤吟蹇衛紅裙低唱羔羊何似陶家學士龍團煮¶
雪谿堂¶
　　　客歲病畱𤓰步且三月今年春仲復過此値江¶
　　　　魚大上每至友人家玉尺銀條咄嗟便具殊¶
　　　　厭饞口余越中不能爾也¶
<pb:KR4e0218_WYG_073-4b>¶
夜夜三更瀫水年年三月揚州飽食河豚江鱭何論越¶
鳥吳牛¶
　　　富貴曲十二首¶
翠靨霞生玉鏡紅粧日耀金鈿後院花開百合前庭栁¶
學三眠¶
妙舞誰同靜婉清歌莫辨嬌嬈綺閣珠簾半捲畫堂銀¶
燭高燒¶
膩玉搓成素頸鬆雲綰就烏絲乍夜靈光賦就人人高¶
<pb:KR4e0218_WYG_073-5a>¶
唱新詞¶
灼灼朱唇澄霧亭亭素面迎風夜合花梢月上王昌近¶
在牆東¶
西北浮雲隱隱簾垂百尺高樓羅袖風前試巻玉釵斜¶
撥箜篌¶
寶屧參差步障銀缸爛漫窻紗一掃如椽萬字酣歌笑¶
擁如花¶
杳杳笙歌院落煌煌燈火樓臺十二金釵對舞三千玉¶
<pb:KR4e0218_WYG_073-5b>¶
蝶齊開¶
縹緲湘裾曳地翩&KR1862;洛襪凌波院院紅綃國色莫將磨¶
勒來過¶
趙媛燕姬作隊秦娥衛女成行盡日綸巾羽扇絃歌荳¶
蔲花傍¶
驟見爭如易别相思入骨難禁南陌花開並蒂西陵草¶
結同心¶
鳯輦晨遊綺陌羊車夕叩紗窻長信宫中第一昭陽殿¶
<pb:KR4e0218_WYG_073-6a>¶
裡無雙¶
日暮木蘭舟上羅裙玉腕從容北浦遙通菡萏西洲競¶
採芙蓉¶
　¶
　¶
　¶
　¶
　¶
<pb:KR4e0218_WYG_073-6b>¶
　¶
　¶
　¶
　¶
　¶
　¶
　¶
　少室山房集巻七十三¶
